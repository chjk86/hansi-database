제목: 寓興
압운 글자: 體, 底, 洗, 醴
원문:
  願言扃利門
  不使損遺體 [압운: 體]
  爭奈探利者
  輕生入海底 [압운: 底]
  身榮塵易染
  心𪚥垢難洗 [압운: 洗]
  澹泊與誰論
  世路嗜甘醴 [압운: 醴]

--------------------------------------------------

제목: 蜀葵花
압운 글자: 枝, 欹, 窺, 遺
원문:
  寂寞荒田側
  繁花壓柔枝 [압운: 枝]
  香經梅雨歇
  影帶麥風欹 [압운: 欹]
  車馬誰見賞
  蜂蝶徒相窺 [압운: 窺]
  自慚生地賤
  堪恨人棄遺 [압운: 遺]

--------------------------------------------------

제목: 古意
압운 글자: 生, 形, 難, 看
원문:
  狐能化美女
  狸亦作書生 [압운: 生]
  誰知異類物
  幻惑同人形 [압운: 形]
  變化尙非艱
  操心良獨難 [압운: 難]
  欲辨眞與僞
  願磨心鏡看 [압운: 看]

--------------------------------------------------

제목: 長安旅舍。與于愼微長官接隣。
압운 글자: 人, 隣, 貧, 頻
원문:
  上國羇栖久
  多慚萬里人 [압운: 人]
  那堪顏氏巷
  得接孟家隣 [압운: 隣]
  守道惟稽古
  交情豈憚貧 [압운: 貧]
  他鄕少知己
  莫厭訪君頻 [압운: 頻]

--------------------------------------------------

제목: 贈雲門蘭若智光上人
압운 글자: 餘, 書, 疎, 如
원문:
  雲畔構精廬
  安禪四紀餘 [압운: 餘]
  筇無出山步
  筆絶入京書 [압운: 書]
  竹架泉聲緊
  松欞日影疎 [압운: 疎]
  境高吟不盡
  瞑目悟眞如 [압운: 如]

--------------------------------------------------

제목: 題雲峰寺
압운 글자: 空, 中, 風, 籠
원문:
  捫葛上雲峰
  平看世界空 [압운: 空]
  千山分掌上
  萬事豁胷中 [압운: 中]
  塔影日邊雪
  松聲天半風 [압운: 風]
  烟霞應笑我
  回步入塵籠 [압운: 籠]

--------------------------------------------------

제목: 旅遊唐城。贈先王樂官。
압운 글자: 悲, 吹, 時, 垂
원문:
  人事盛還衰
  浮生實可悲 [압운: 悲]
  誰知天上曲
  來向海邊吹 [압운: 吹]
  水殿看花處
  風欞對月時 [압운: 時]
  攀髯今已矣
  與爾淚雙垂 [압운: 垂]

--------------------------------------------------

제목: 泛海
압운 글자: 通, 童, 中, 翁
원문:
  掛席浮滄海
  長風萬里通 [압운: 通]
  乘槎思漢使
  採藥憶秦童 [압운: 童]
  日月無何外
  乾坤太極中 [압운: 中]
  蓬萊看咫尺
  吾且訪仙翁 [압운: 翁]

--------------------------------------------------

제목: 謝人見訪
압운 글자: 過, 車, 摩, 多
원문:
  長安霖雨後
  思我遠相過 [압운: 過]
  寂寞蝸牛舍
  徘徊駟馬車 [압운: 車]
  恒飢窮子美
  非病老維摩 [압운: 摩]
  莫署吾門去
  聲名恐更多 [압운: 多]

--------------------------------------------------

제목: 八月十五夜
압운 글자: 壺, 盧, 珠, 都
원문:
  共看中秋月
  高樓對酒壺 [압운: 壺]
  雲頭初湧出
  天面淨都盧 [압운: 盧]
  子落恒娥桂
  光潛老蚌珠 [압운: 珠]
  誰知淸景好
  却勝武昌都 [압운: 都]

--------------------------------------------------

제목: 用前韻贈演之
압운 글자: 壺, 盧, 珠, 都
원문:
  風波早出世
  實賴千金壺 [압운: 壺]
  我愛高僧遠
  誰知甲姓盧 [압운: 盧]
  資身唯鉢飯
  悟性護衣珠 [압운: 珠]
  膝下歡猶在
  逡巡戀故都 [압운: 都]

--------------------------------------------------

제목: 贈眉叟
압운 글자: 鷟, 足, 束, 曲
원문:
  丹穴有鳳凰
  一朝生鸑鷟 [압운: 鷟]
  初離產毻中
  五色文章足 [압운: 足]
  飛來入南國
  豈可樊籠束 [압운: 束]
  何時出大平
  鳴應韶簫曲 [압운: 曲]

--------------------------------------------------

제목: 訪咸子眞山居
압운 글자: 舍, 者, 頗, 下
원문:
  先生隱市朝
  負郭構茅舍 [압운: 舍]
  爲是愛山人
  頻邀好事者 [압운: 者]
  飮酒子誠能
  吟詩我亦頗 [압운: 頗]
  優游數畝園
  寬於一天下 [압운: 下]

--------------------------------------------------

제목: 有懷眉叟 四首
압운 글자: 顏, 間, 山, 還
원문:
  伽耶有高士
  吐納駐童顏 [압운: 顏]
  爾汝形骸外
  文章伯仲間 [압운: 間]
  受書黃石老
  問路具茨山 [압운: 山]
  禦寇今何在
  乘風去不還 [압운: 還]

--------------------------------------------------

제목: 有懷眉叟 四首 其二
압운 글자: 悲, 時, 期, 逵
원문:
  與君久別離
  觸處摠堪悲 [압운: 悲]
  巫峽秋雲暮
  湘江夜雨時 [압운: 時]
  異鄕同是客
  古國去無期 [압운: 期]
  祇憶山陰地
  孤舟訪戴逵 [압운: 逵]

--------------------------------------------------

제목: 有懷眉叟 四首 其三
압운 글자: 闈, 歸, 肥, 微
원문:
  少年才思贍
  往往擅場闈 [압운: 闈]
  世路知音寡
  雲山拂袖歸 [압운: 歸]
  身窮名益進
  貌脊道何肥 [압운: 肥]
  豈久吳中隱
  天文動少微 [압운: 微]

--------------------------------------------------

제목: 有懷眉叟 四首 其四
압운 글자: 中, 東, 風, 翁
원문:
  掛冠金闕下
  結社碧山中 [압운: 中]
  自謂羲皇上
  誰知易道東 [압운: 東]
  雄深子長學
  孤潔范丹風 [압운: 風]
  往日交遊者
  唯餘田舍翁 [압운: 翁]

--------------------------------------------------

제목: 次韻松風亭 三首
압운 글자: 悲, 姿, 知, 期
원문:
  亭下盤松老
  臨風韻更悲 [압운: 悲]
  枝垂靑麈尾
  幹出黑虯姿 [압운: 姿]
  夜子偸閑拾
  新圍按夢知 [압운: 知]
  欲思遺一句
  才愧沈佺期 [압운: 期]

--------------------------------------------------

제목: 次韻松風亭 三首 其二
압운 글자: 悲, 姿, 知, 期
원문:
  貞心任榮悴
  何喜亦何悲 [압운: 悲]
  故結傍圍影
  休誇直上姿 [압운: 姿]
  寒聲淸夜聒
  孤節勁風知 [압운: 知]
  更欲閑來賞
  逢僧月下期 [압운: 期]

--------------------------------------------------

제목: 次韻松風亭 三首 其三
압운 글자: 悲, 姿, 知, 期
원문:
  都爾思賢操
  無乃令人悲 [압운: 悲]
  長材似和嶠
  磥砢抱幽姿 [압운: 姿]
  孤立如蕭瑀
  忠勁君所知 [압운: 知]
  不願明堂柱
  聊與雲山期 [압운: 期]

--------------------------------------------------

제목: 李相國 光緖 挽詞
압운 글자: 君, 勤, 聞, 墳
원문:
  兩代黃扉相
  時稱萬石君 [압운: 君]
  獨全知畏愼
  早白爲憂勤 [압운: 勤]
  遺令孤皆奉
  陰功世莫聞 [압운: 聞]
  秋風數行淚
  灑與北印墳 [압운: 墳]

--------------------------------------------------

제목: 贈湛之
압운 글자: 關, 還, 顏, 攀
원문:
  去國同流落
  今朝入帝關 [압운: 關]
  天敎雙劍合
  亂後一珠還 [압운: 還]
  歲月粘衰鬢
  風霜改舊顏 [압운: 顏]
  平生交分厚
  猶喜更追攀 [압운: 攀]

--------------------------------------------------

제목: 次前韻奉答 二首
압운 글자: 關, 還, 顏, 攀
원문:
  昔子潮陽去
  歸途雪擁關 [압운: 關]
  已應知死所
  豈料得生還 [압운: 還]
  未縱靑冥靶
  俄緇白玉顏 [압운: 顏]
  相逢一樽酒
  談笑更容攀 [압운: 攀]

--------------------------------------------------

제목: 次前韻奉答 二首 其二
압운 글자: 關, 還, 顏, 攀
원문:
  紫氣浮函谷
  吾知正度關 [압운: 關]
  世嗟才久屈
  道直詔徵還 [압운: 還]
  詩妙誰如杜
  書奇又止顏 [압운: 顏]
  他年同報國
  事業笑何攀 [압운: 攀]

--------------------------------------------------

제목: 贈覺禪老
압운 글자: 杯, 來, 開, 陪
원문:
  高擲雲間鉢
  輕浮海上杯 [압운: 杯]
  敲床二虎吼
  呪鉢一龍來 [압운: 來]
  水檻靑煙濕
  風巖翠霧開 [압운: 開]
  予非陶靖節
  蓮社日遊陪 [압운: 陪]

--------------------------------------------------

제목: 秋送金先輩上第還鄕
압운 글자: 鄕, 陽, 腸, 裳
원문:
  射策登高第
  騰裝返故鄕 [압운: 鄕]
  春同鸎出谷
  秋趁鴈隨陽 [압운: 陽]
  落日愁行色
  孤煙慘別腸 [압운: 腸]
  明年會相見
  好去莫霑裳 [압운: 裳]

--------------------------------------------------

제목: 詠筆管
압운 글자: 林, 侵, 心, 箴
원문:
  憶爾抽碧玉
  孤直挺寒林 [압운: 林]
  風霜苦不死
  反見鋒刃侵 [압운: 侵]
  誰將獨夫手
  刳出比干心 [압운: 心]
  爲汝欲雪憤
  當書直言箴 [압운: 箴]

--------------------------------------------------

제목: 詠忘
압운 글자: 孤, 予, 吾, 踈
원문:
  世人皆忘我
  四海一身孤 [압운: 孤]
  豈唯世忘我
  兄弟亦忘予 [압운: 予]
  今日婦忘我
  明日吾忘吾 [압운: 吾]
  却後天地內
  了無親與踈 [압운: 踈]

--------------------------------------------------

제목: 寓古 三首 其二
압운 글자: 勤, 繁, 孫, 分
원문:
  吾觀萬物生
  造化空自勤 [압운: 勤]
  徒生楚茨蔓
  徒產荊棘繁 [압운: 繁]
  不使指佞草
  延引榮其孫 [압운: 孫]
  遂令天下士
  邪正久未分 [압운: 分]

--------------------------------------------------

제목: 題九品寺
압운 글자: 門, 軒, 渾, 園
원문:
  草暗工防路
  苔頑不避門 [압운: 門]
  松風夜響谷
  山氣曉蒸軒 [압운: 軒]
  林菓猿搖落
  巖泉鳥浴渾 [압운: 渾]
  居僧偏好事
  贊導閱名園 [압운: 園]

--------------------------------------------------

제목: 次韻東皐子用杜牧韻。憶德全。
압운 글자: 林, 深, 音, 吟
원문:
  歸去追彭澤
  佯狂憶翰林 [압운: 林]
  一心山色古
  雙鬢雪痕深 [압운: 深]
  鸎日漫多思
  鴈天空寄音 [압운: 音]
  每逢詩酒會
  誰與放高吟 [압운: 吟]

--------------------------------------------------

제목: 奇尙書林塘次古人韻
압운 글자: 仙, 鞭, 眠, 天
원문:
  占斷千年地
  新開一洞仙 [압운: 仙]
  池淸鋪淨練
  笋逬走狂鞭 [압운: 鞭]
  鸚鵡窺籠語
  鴛鴦枕岸眠 [압운: 眠]
  炎光九十日
  何日不秋天 [압운: 天]

--------------------------------------------------

제목: 次韻崔老育才見寄
압운 글자: 然, 仙, 絃, 圓
원문:
  海村曾卜築
  雙鬂雪飄然 [압운: 然]
  擧白頻中聖
  燒丹學上仙 [압운: 仙]
  床鋪蘄竹簟
  琴弄岱絲絃 [압운: 絃]
  相憶數千里
  蟾輪幾缺圓 [압운: 圓]

--------------------------------------------------

제목: 謝江南靜上人惠松扇十柄
압운 글자: 虬, 秋, 脩, 收
원문:
  製自心機妙
  煙峯落翠虬 [압운: 虬]
  遙分萬壑籟
  遣作一堂秋 [압운: 秋]
  紺碧綾紋細
  斕斒玉柄脩 [압운: 脩]
  感恩何處驗
  滿面汗渾收 [압운: 收]

--------------------------------------------------

제목: 友人見和。復次韻。
압운 글자: 虬, 秋, 脩, 收
원문:
  携宜遮鬢鶴
  搖訝動髥虬 [압운: 虬]
  團月何須夜
  凉風不待秋 [압운: 秋]
  象牙卑石虎
  鵲趐笑塗脩 [압운: 脩]
  但恐奪寒令
  先敎暑氣收 [압운: 收]

--------------------------------------------------

제목: 適意
압운 글자: 酒, 口, 友, 取
원문:
  獨坐自彈琴
  獨飮頻擧酒 [압운: 酒]
  旣不負吾耳
  又不負吾口 [압운: 口]
  何須待知音
  亦莫須飮友 [압운: 友]
  適意則爲歡
  此言吾必取 [압운: 取]

--------------------------------------------------

제목: 月師方丈畫簇二詠 蓼花白鷺
압운 글자: 入, 集, 濕, 立
원문:
  前灘富魚蝦
  有意劈波入 [압운: 入]
  見人忽驚起
  蓼岸還飛集 [압운: 集]
  翹頸待人歸
  細雨毛衣濕 [압운: 濕]
  心猶在灘魚
  人噵忘機立 [압운: 立]

--------------------------------------------------

제목: 又用東坡詩韻
압운 글자: 木, 縮, 谷, 獨
원문:
  道人愛深居
  隱几形似木 [압운: 木]
  靜坐不出門
  有如凍鼈縮 [압운: 縮]
  跫然聞足音
  一笑響空谷 [압운: 谷]
  玆遊豈偶然
  宿債負幽獨 [압운: 獨]

--------------------------------------------------

제목: 六無奈何
압운 글자: 花, 家, 斜, 跎
원문:
  無奈綠楊何
  依依傍杏花 [압운: 花]
  伴旗搖酒店
  妬舞拂倡家 [압운: 家]
  雨後難勝嚲
  風前自任斜 [압운: 斜]
  趁春如未賞
  時節急蹉跎 [압운: 跎]

--------------------------------------------------

제목: 六無奈何 其二
압운 글자: 過, 譁, 斜, 華
원문:
  無奈芳草何
  王孫怨未過 [압운: 過]
  踏歌偏感慨
  鬪戱競喧譁 [압운: 譁]
  翠毯兼煙暖
  靑裙夾道斜 [압운: 斜]
  趁春如未賞
  何處詑繁華 [압운: 華]

--------------------------------------------------

제목: 六無奈何 其三
압운 글자: 多, 酡, 柯, 他
원문:
  無奈紅杏何
  芳園惱意多 [압운: 多]
  露葩堆淚血
  日萼損顔酡 [압운: 酡]
  今日花盈樹
  明朝子滿柯 [압운: 柯]
  趁春如未賞
  抱恨可從他 [압운: 他]

--------------------------------------------------

제목: 六無奈何 其四
압운 글자: 斜, 霞, 車, 沙
원문:
  無奈紅桃何
  嫣然竹外斜 [압운: 斜]
  滿枝繁洒血
  映樹自蒸霞 [압운: 霞]
  影拂尋仙路
  香分擇婿車 [압운: 車]
  趁春如未賞
  風雨落泥沙 [압운: 沙]

--------------------------------------------------

제목: 六無奈何 其五
압운 글자: 葩, 花, 加, 誇
원문:
  無奈李花何
  空庭拆雪葩 [압운: 葩]
  最憐同姓木
  還有去年花 [압운: 花]
  綠葉初相映
  瓊姿恰倍加 [압운: 加]
  趁春如未賞
  樂事向誰誇 [압운: 誇]

--------------------------------------------------

제목: 六無奈何 其六
압운 글자: 多, 過, 柯, 嗟
원문:
  無奈櫻桃何
  那堪着地多 [압운: 多]
  無情鸎擺落
  有信蝶來過 [압운: 過]
  細葉微藏蔕
  繁花逬壓柯 [압운: 柯]
  趁春如未賞
  零落謾長嗟 [압운: 嗟]

--------------------------------------------------

제목: 梁閣校見和。復用前韻。
압운 글자: 花, 家, 斜, 跎
원문:
  無奈綠楊何
  狂風舞亂花 [압운: 花]
  翠煙南北路
  落日兩三家 [압운: 家]
  密葉藏鸎暗
  柔條掠馬斜 [압운: 斜]
  趁春如未賞
  衰鬢已蹉跎 [압운: 跎]

--------------------------------------------------

제목: 梁閣校見和。復用前韻。 其二
압운 글자: 過, 譁, 斜, 華
원문:
  無奈芳草何
  流年恰恰過 [압운: 過]
  生池吟宛轉
  藉地醉喧譁 [압운: 譁]
  細露漙漙滴
  輕風獵獵斜 [압운: 斜]
  趁春如未賞
  寂寞老京華 [압운: 華]

--------------------------------------------------

제목: 梁閣校見和。復用前韻。 其三
압운 글자: 多, 酡, 柯, 他
원문:
  無奈紅杏何
  夕陽凝恨多 [압운: 多]
  嬌含芳意釅
  偸學醉腮酡 [압운: 酡]
  欲使花專樹
  應遲子滿柯 [압운: 柯]
  趁春如未賞
  造物亦嫌他 [압운: 他]

--------------------------------------------------

제목: 梁閣校見和。復用前韻。 其四
압운 글자: 斜, 霞, 車, 沙
원문:
  無奈紅桃何
  門前映柳斜 [압운: 斜]
  路迷金谷障
  天失赤城霞 [압운: 霞]
  舞妓簪雲䯻
  遊人走鈿車 [압운: 車]
  趁春如未賞
  芳臉易埋沙 [압운: 沙]

--------------------------------------------------

제목: 梁閣校見和。復用前韻。 其五
압운 글자: 葩, 花, 加, 誇
원문:
  無奈李花何
  輕盈綴軟葩 [압운: 葩]
  誰留千片雪
  變作十分花 [압운: 花]
  爲愛玉顔𧰟
  更無紅粉加 [압운: 加]
  趁春如未賞
  年少那時誇 [압운: 誇]

--------------------------------------------------

제목: 梁閣校見和。復用前韻。 其六
압운 글자: 多, 過, 柯, 嗟
원문:
  無奈櫻桃何
  濃香特地多 [압운: 多]
  盈枝幸未落
  載酒有誰過 [압운: 過]
  舞蝶貪芳蘂
  流鸎撲翠柯 [압운: 柯]
  趁春如未賞
  廻首謾含嗟 [압운: 嗟]

--------------------------------------------------

제목: 矮松
압운 글자: 凰, 長, 蒼, 霜
원문:
  爲草希芝蘭
  爲鳥慕鸞凰 [압운: 凰]
  憐汝矮且小
  意若大而長 [압운: 長]
  雖生瓦縫間
  尙學松蒼蒼 [압운: 蒼]
  若更觀爾性
  當須待嚴霜 [압운: 霜]

--------------------------------------------------

제목: 次韻文長老賦橘
압운 글자: 飛, 衣, 歸, 稀
원문:
  荊土偏生託
  璇星遍散飛 [압운: 飛]
  中藏白玉腦
  外襲鬱金衣 [압운: 衣]
  種致將侯等
  懷宜遺母歸 [압운: 歸]
  君從何處得
  歲暮見方稀 [압운: 稀]

--------------------------------------------------

제목: 泛舟
압운 글자: 移, 絲, 遲, 時
원문:
  江遠天低襯
  舟行岸趁移 [압운: 移]
  薄雲橫似素
  踈雨散如絲 [압운: 絲]
  灘險水流疾
  峯多山盡遲 [압운: 遲]
  沈吟費翹首
  正是望鄕時 [압운: 時]

--------------------------------------------------

제목: 初入黃驪 二首 其二
압운 글자: 艱, 顔, 閑, 頑
원문:
  草草事行李
  茫茫涉梗艱 [압운: 艱]
  燎鬚隨病妺
  扇枕憶慈顔 [압운: 顔]
  上國風塵暗
  南州日月閑 [압운: 閑]
  此邦堪土著
  端稱養踈頑 [압운: 頑]

--------------------------------------------------

제목: 醉遊下寧寺
압운 글자: 醺, 雲, 分, 聞
원문:
  偶到湖邊寺
  淸風散酒醺 [압운: 醺]
  野荒偏引燒
  江暗易生雲 [압운: 雲]
  碧嶺侵沙斷
  奔流夾岸分 [압운: 分]
  孤舟何處泊
  漁笛晚來聞 [압운: 聞]

--------------------------------------------------

제목: 題鳳頭寺
압운 글자: 淸, 聲, 明, 情
원문:
  寺古山猶碧
  僧高地更淸 [압운: 淸]
  野雲含雨意
  松籟僭秋聲 [압운: 聲]
  落日鵶邊耿
  殘霞𪚥外明 [압운: 明]
  詩人餘習氣
  摘葉寫幽情 [압운: 情]

--------------------------------------------------

제목: 寓花開寺。贈堂頭。時以病寓居。
압운 글자: 勞, 高, 毛, 蒿
원문:
  暫得休休樂
  聊償役役勞 [압운: 勞]
  石泉飛趁遠
  松蔓走緣高 [압운: 高]
  草際蟬遺蛻
  林間鳥墮毛 [압운: 毛]
  憑師容卜築
  小隱此簪蒿 [압운: 蒿]

--------------------------------------------------

제목: 自花開到故人惠雲師所住龍潭寺。留題。
압운 글자: 舂, 龍, 松, 峯
원문:
  空谷風猶響
  寒溪水自舂 [압운: 舂]
  養憐支遁馬
  呪下涉公龍 [압운: 龍]
  小圃澆靈朮
  幽庭護稚松 [압운: 松]
  一聲淸夜磬
  半月落遙峯 [압운: 峯]

--------------------------------------------------

제목: 八月三日
압운 글자: 藤, 騰, 蒸, 僧
원문:
  陶愁憑釅醑
  扶病賴枯藤 [압운: 藤]
  伏石頑龜縮
  奔峯怒馬騰 [압운: 騰]
  無風松自籟
  欲霽霧光蒸 [압운: 蒸]
  素習愛雲水
  前身莫是僧 [압운: 僧]

--------------------------------------------------

제목: 八月七日黎明。發龍潭寺。明日泛舟龍浦。過洛東江泊犬灘。時夜深月明。迅湍激石。靑山蘸波。水極淸澈。跳魚走蠏。俯可數也。倚船長嘯。肌髮淸快。洒然有蓬瀛之想。不覺沈痾頓釋。江上有龍源寺。寺僧聞之。出迎於江上。固請入寺。予辭之。邀僧至船上。相對略話。因題二首。 其二
압운 글자: 灘, 瀾, 寒, 看
원문:
  淸曉泛龍浦
  黃昏泊犬灘 [압운: 灘]
  黠雲欺落日
  狠石捍狂瀾 [압운: 瀾]
  水國秋先冷
  船亭夜更寒 [압운: 寒]
  江山眞勝畫
  莫作畫屛看 [압운: 看]

--------------------------------------------------

제목: 明日放舟不棹。順流東下。舟去如飛。夜泊元興寺前。寄宿船中。時夜靜人眠。唯聞水中跳出之魚鱍鱍然有聲。予亦枕臂小眠。夜寒不得久寐。漁歌商笛。相聞于遠近。天高水淸。沙明岸白。波光月影。搖蕩船閣。前有奇巖怪石。如虎踞熊蹲。予岸幘徙倚。頗得江湖之樂。噫。江湖之樂。雖病中不可以不樂。況乎日擁紅粧。彈朱絃。得意而遊。則其樂曷勝道哉。得詩二首云。
압운 글자: 萊, 來, 廻, 杯
원문:
  碧天浮遠水
  雲島認蓬萊 [압운: 萊]
  浪底紅鱗沒
  烟中白鳥來 [압운: 來]
  灘名隨地換
  山色逐舟廻 [압운: 廻]
  喚取江城酒
  悠然酌一杯 [압운: 杯]

--------------------------------------------------

제목: 又泛舟
압운 글자: 秋, 洲, 舟, 遊
원문:
  一棹漾流去
  蕭然八月秋 [압운: 秋]
  落帆靑草岸
  繫纜白蘋洲 [압운: 洲]
  燈暗風搖帳
  江寒月滿舟 [압운: 舟]
  僕夫應怪我
  病裏亦閑遊 [압운: 遊]

--------------------------------------------------

제목: 十一日。早發元興。到靈山部曲。探韻得人字。
압운 글자: 榛, 人, 呻, 賓
원문:
  靈山最僻邑
  客路尙荒榛 [압운: 榛]
  歲儉有逋戶
  民淳多老人 [압운: 人]
  黃鷄啼呃喔
  蒼鼠出嚬呻 [압운: 呻]
  數箇緇衣吏
  驚馳似迓賓 [압운: 賓]

--------------------------------------------------

제목: 行過洛東江
압운 글자: 東, 風, 紅, 翁
원문:
  百轉靑山裏
  閑行過洛東 [압운: 東]
  草深猶有路
  松靜自無風 [압운: 風]
  秋水鴨頭綠
  曉霞猩血紅 [압운: 紅]
  誰知倦遊客
  四海一詩翁 [압운: 翁]

--------------------------------------------------

제목: 十六日。次中庸子詩韻。
압운 글자: 閑, 山, 還, 關
원문:
  霸紲不到處
  白雲僧自閑 [압운: 閑]
  烟光愁暮樹
  松色護秋山 [압운: 山]
  落日寒蟬噪
  長天倦鳥還 [압운: 還]
  病中深畏客
  白日鎖松關 [압운: 關]

--------------------------------------------------

제목: 初入龍宮郡
압운 글자: 譙, 腰, 橋, 遙
원문:
  初入龍宮郡
  林端出麗譙 [압운: 譙]
  渦圓官妓笑
  磬折縣胥腰 [압운: 腰]
  激水寒搖岸
  垂楊綠映橋 [압운: 橋]
  居民皆地着
  斥鷃亦逍遙 [압운: 遙]

--------------------------------------------------

제목: 一十五日。旅舍書懷。
압운 글자: 留, 愁, 秋, 遊
원문:
  江城連日飮
  蠻國半年留 [압운: 留]
  衾薄踈鄕夢
  衣寬洩旅愁 [압운: 愁]
  霜華寒鬪月
  山色冷磨秋 [압운: 秋]
  爲報臨卭令
  相如久倦遊 [압운: 遊]

--------------------------------------------------

제목: 旅舍有感。次古人韻。
압운 글자: 華, 霞, 荷, 涯
원문:
  寂寞寄人宅
  淹延費歲華 [압운: 華]
  麥花鋪白雪
  楓葉染丹霞 [압운: 霞]
  木老看垂菌
  池寒吊敗荷 [압운: 荷]
  長安何日到
  目斷碧天涯 [압운: 涯]

--------------------------------------------------

제목: 思家
압운 글자: 虧, 梨, 兒, 茨
원문:
  鴈信方三到
  蟾輪已五虧 [압운: 虧]
  荒蘺殘露菊
  寒樹爛霜梨 [압운: 梨]
  最憶鵶頭女
  還懷犀角兒 [압운: 兒]
  城東一區宅
  誰肯葺茅茨 [압운: 茨]

--------------------------------------------------

제목: 是日日暮。朴君文老邀予往宿漢谷別業。夜歸置酒有作。
압운 글자: 駄, 鵶, 柯, 歌
원문:
  竝轡丹楓路
  靑蛾細馬駄 [압운: 駄]
  卸鞍喧櫪馬
  擡炬落林鵶 [압운: 鵶]
  愛客期投轄
  遊仙到爛柯 [압운: 柯]
  旅情多感寓
  擊節自狂歌 [압운: 歌]

--------------------------------------------------

제목: 發忠州。將指黃驪有作。
압운 글자: 休, 遊, 流, 留
원문:
  踏遍東南路
  吾鄕欲去休 [압운: 休]
  更尋松徑樂
  深猒瘴天遊 [압운: 遊]
  過嶺捫紅日
  循江瞰碧流 [압운: 流]
  忠泉昨夜宿
  越女笑難留 [압운: 留]

--------------------------------------------------

제목: 江頭暮行
압운 글자: 平, 驚, 明, 鳴
원문:
  路抱長川遠
  雲低曠野平 [압운: 平]
  天寒征鴈苦
  沙漲宿鷗驚 [압운: 驚]
  鬼火林間碧
  漁燈雨外明 [압운: 明]
  歸舟晚未泊
  鵶軋櫓猶鳴 [압운: 鳴]

--------------------------------------------------

제목: 將發黃驪有作
압운 글자: 安, 蘭, 寬, 寒
원문:
  窮秋客南國
  今日向長安 [압운: 安]
  未護陶園菊
  空紉楚畹蘭 [압운: 蘭]
  日輪吟外轉
  天幕醉中寬 [압운: 寬]
  胡奈授衣月
  單衫正怯寒 [압운: 寒]

--------------------------------------------------

제목: 新晴
압운 글자: 人, 春, 匀, 辰
원문:
  久雨長愁客
  新晴似媚人 [압운: 人]
  姸姸花笑日
  嫋嫋柳嬌春 [압운: 春]
  圓滑鶯聲巧
  輕翾蝶翅匀 [압운: 匀]
  十分風景麗
  正好醉芳辰 [압운: 辰]

--------------------------------------------------

제목: 訪盧秀才永祺。用白樂天韻同賦。
압운 글자: 扉, 歸, 非, 肥
원문:
  半岸烏紗帽
  閑敲綠玉扉 [압운: 扉]
  柳深鸎百囀
  林晚鳥雙歸 [압운: 歸]
  太白甘時後
  陶潛悟昨非 [압운: 非]
  紛華方戰退
  始覺卜商肥 [압운: 肥]

--------------------------------------------------

제목: 復和
압운 글자: 扉, 歸, 非, 肥
원문:
  一龍期作友
  凡鳥豈題扉 [압운: 扉]
  琴客春多思
  碁僧晚未歸 [압운: 歸]
  身窮道轉富
  心是貌還非 [압운: 非]
  不羨夸毗子
  裘輕馬亦肥 [압운: 肥]

--------------------------------------------------

제목: 仲冬十四日。同文丈老，朴還古。訪興聖寺成禪老。路上口占。
압운 글자: 梢, 消, 翹, 邀
원문:
  覓伴成三老
  危巓度木梢 [압운: 梢]
  猛風衝帽過
  微雪點衣消 [압운: 消]
  路遠猶甘皸
  人遐幾費翹 [압운: 翹]
  興來聊訪戴
  不必見招邀 [압운: 邀]

--------------------------------------------------

제목: 二子見和。復答之。
압운 글자: 梢, 消, 翹, 邀
원문:
  雪華堆瓦縫
  寒氣束林梢 [압운: 梢]
  道已將時左
  愁宜託酒消 [압운: 消]
  天門鳴鈿轂
  仙禁簇金翹 [압운: 翹]
  獨向窮山去
  只應猿鶴邀 [압운: 邀]

--------------------------------------------------

제목: 和宿德淵院 二首
압운 글자: 眠, 年, 巓, 泉
원문:
  落日三盃醉
  淸風一枕眠 [압운: 眠]
  竹虛同客性
  松老等僧年 [압운: 年]
  野水搖蒼石
  村畦繞翠巓 [압운: 巓]
  晚來山更好
  詩思湧如泉 [압운: 泉]

--------------------------------------------------

제목: 和宿德淵院 二首 其二
압운 글자: 綿, 年, 巓, 泉
원문:
  碧湖晴瀲灎
  芳草遠芊綿 [압운: 綿]
  問路三千里
  知名四十年 [압운: 年]
  愛凉憑水檻
  眺遠上雲巓 [압운: 巓]
  老衲渾多事
  評茶復品泉 [압운: 泉]

--------------------------------------------------

제목: 和湖上偶遊
압운 글자: 悽, 堤, 啼, 西
원문:
  春遊陽成憊
  旅意動含悽 [압운: 悽]
  緣蔓扶顚樹
  蒼苔護圮堤 [압운: 堤]
  暮江煙柳重
  曉岸露花啼 [압운: 啼]
  歌吹楊州路
  風流憶竹西 [압운: 西]

--------------------------------------------------

제목: 和塊居空館
압운 글자: 踈, 魚, 初, 書
원문:
  右院閱人久
  荒村得酒踈 [압운: 踈]
  詠詩驚谷鳥
  投飯聚池魚 [압운: 魚]
  江寂潮廻後
  山明日側初 [압운: 初]
  春慵渾作癖
  得句不須書 [압운: 書]

--------------------------------------------------

제목: 偶吟二首有感
압운 글자: 情, 傾, 聲, 明
원문:
  拙直由天賦
  艱難見世情 [압운: 情]
  杜門妨客到
  釀酒對妻傾 [압운: 傾]
  苔徑少人跡
  松園空鳥聲 [압운: 聲]
  田園歸計晚
  慚愧晉淵明 [압운: 明]

--------------------------------------------------

제목: 暮春。同崔博士甫淳。訪尹注簿世儒。置酒用東坡詩韻各賦。
압운 글자: 墻, 長, 香, 涼
원문:
  對酌三盃酒
  難窺數仞墻 [압운: 墻]
  落花詩思亂
  殘日醉歌長 [압운: 長]
  我鬢初抽綠
  君名早飮香 [압운: 香]
  相逢文字飮
  何必奏伊涼 [압운: 涼]

--------------------------------------------------

제목: 復和
압운 글자: 墻, 長, 香, 凉
원문:
  綠樽傾北海
  紅臉憶東墻 [압운: 墻]
  日月衰容換
  乾坤舞袖長 [압운: 長]
  室蘭曾襲臭
  佩蕙各紉香 [압운: 香]
  賴有淸風榻
  披襟快納凉 [압운: 凉]

--------------------------------------------------

제목: 又贈尹公
압운 글자: 墻, 長, 香, 凉
원문:
  蔡門初倒屣
  闕里孰麾墻 [압운: 墻]
  筆海怒濤迅
  醉鄕歸路長 [압운: 長]
  鵝黃空酌酒
  雞舌早含香 [압운: 香]
  何日同簪管
  賡吟殿閣凉 [압운: 凉]

--------------------------------------------------

제목: 題璨首座方丈
압운 글자: 開, 來, 灰, 盃
원문:
  雙眉無處展
  一笑爲誰開 [압운: 開]
  日欲三竿上
  房尋十笏來 [압운: 來]
  釵頭頻落灺
  品字漸成灰 [압운: 灰]
  山室茶談足
  何須索酒盃 [압운: 盃]

--------------------------------------------------

제목: 又賦木如意占字
압운 글자: 觀, 蟠, 山, 完
원문:
  僧家無長物
  獨此最堪觀 [압운: 觀]
  玄鶴頭方側
  蒼蛇尾半蟠 [압운: 蟠]
  堅頑等身木
  安穩護肩山 [압운: 山]
  莫使季倫見
  珊瑚樹不完 [압운: 完]

--------------------------------------------------

제목: 奇尙書宅賦怒猿
압운 글자: 嘷, 高, 勞, 咆
원문:
  猿公有何嗔
  人立向我嘷 [압운: 嘷]
  爾思巴峽月
  猒絆朱門高 [압운: 高]
  我戀碧山隱
  浪受紅塵勞 [압운: 勞]
  我與爾同病
  胡爲厲聲咆 [압운: 咆]

--------------------------------------------------

제목: 己未五月日。知奏事崔公宅。後爲晉康公。 千葉榴花盛開。世所罕見。特喚李內翰仁老，金內翰克己，李留院湛之，咸司直淳及予。占韻命賦云。
압운 글자: 侵, 尋, 禽, 心
원문:
  玉顔初被酒
  紅暈十分侵 [압운: 侵]
  葩複鍾天巧
  姿嬌挑客尋 [압운: 尋]
  爇香晴引蝶
  散火夜驚禽 [압운: 禽]
  惜𧰟敎開晚
  誰知造物心 [압운: 心]

--------------------------------------------------

제목: 將赴全州幕府。李中敏見贈。次韻答之。在王禪師方丈作。
압운 글자: 吟, 心, 金, 深
원문:
  別離無幾日
  誰與放狂吟 [압운: 吟]
  莫被霜欺鬢
  唯將月照心 [압운: 心]
  煙江鎔碧玉
  露菊沸黃金 [압운: 金]
  相憶是何處
  萬山深復深 [압운: 深]

--------------------------------------------------

제목: 劉同年冲祺見和。次韻答之。
압운 글자: 吟, 心, 金, 深
원문:
  子語重金玉
  臨行吟復吟 [압운: 吟]
  大山寧倒地
  壯士不移心 [압운: 心]
  綠蟻浮連海
  靑蛾笑直金 [압운: 金]
  此時斟我意
  訓誡不須深 [압운: 深]

--------------------------------------------------

제목: 題全州孝子里立石
압운 글자: 氏, 似, 里, 寄
원문:
  立石標孝子
  不曾鐫姓氏 [압운: 氏]
  不知何代人
  孝行復何似 [압운: 似]
  伊昔魯曾參
  不入勝母里 [압운: 里]
  脫令見此石
  絶欲卜隣寄 [압운: 寄]

--------------------------------------------------

제목: 莫導爲州樂 四首
압운 글자: 憂, 丘, 囚, 遊
원문:
  莫導爲州樂
  爲州乃反憂 [압운: 憂]
  公庭喧似市
  訟牒委如丘 [압운: 丘]
  忍課殘村稅
  愁看滿獄囚 [압운: 囚]
  也無開口笑
  況奈事遨遊 [압운: 遊]

--------------------------------------------------

제목: 莫導爲州樂 四首 其二
압운 글자: 新, 人, 頻, 身
원문:
  莫導爲州樂
  爲州憂轉新 [압운: 新]
  怒顔訶郡吏
  曲膝拜王人 [압운: 人]
  屬郡行春慣
  靈祠乞雨頻 [압운: 頻]
  片時閑未得
  何計暫抽身 [압운: 身]

--------------------------------------------------

제목: 莫導爲州樂 四首 其三
압운 글자: 稠, 留, 休, 頭
원문:
  莫導爲州樂
  爲州憂轉稠 [압운: 稠]
  身無尺帛暖
  囊欠一錢留 [압운: 留]
  妻恚嚬難解
  兒飢哭不休 [압운: 休]
  三年如未去
  白髮欲渾頭 [압운: 頭]

--------------------------------------------------

제목: 莫導爲州樂 四首 其四
압운 글자: 晨, 塵, 春, 人
원문:
  憂深何以遣
  些少宴遊晨 [압운: 晨]
  盞斝生靑暈
  琴箏羃素塵 [압운: 塵]
  江山應蓄怨
  花柳若爲春 [압운: 春]
  不是風情薄
  官箴大逼人 [압운: 人]

--------------------------------------------------

제목: 二月日。餞太守政滿朝天。夜宿永寧寺。
압운 글자: 僧, 凝, 燈, 鬙
원문:
  遠餞朝天客
  閑尋結草僧 [압운: 僧]
  春寒殘雪在
  日暮凍雲凝 [압운: 凝]
  古壁苔纏錦
  虛欞月耿燈 [압운: 燈]
  參軍乘暇日
  臥任髮鬅鬙 [압운: 鬙]

--------------------------------------------------

제목: 將向南原。獒樹驛樓上。次壁上詩韻。
압운 글자: 留, 溝, 秋, 遊
원문:
  烏園侵午出
  獒樹片時留 [압운: 留]
  閑鹿眠深草
  幽禽浴淺溝 [압운: 溝]
  山供滿目畫
  風送一襟秋 [압운: 秋]
  再入帶方國
  天敎飽勝遊 [압운: 遊]

--------------------------------------------------

제목: 次板上資玄居士韻 二首
압운 글자: 尋, 林, 沈, 深
원문:
  楞迦山逈秀
  百舍試來尋 [압운: 尋]
  二聖影留室
  千年煙鎖林 [압운: 林]
  身雲雖不住
  性月本無沈 [압운: 沈]
  蓮舍容吾否
  空門宿習深 [압운: 深]

--------------------------------------------------

제목: 次板上資玄居士韻 二首 其二
압운 글자: 尋, 林, 沈, 深
원문:
  勝事聞來久
  神蹤杳莫尋 [압운: 尋]
  幽鼯飢出壁
  獨鶴倦投林 [압운: 林]
  塔影侵陰斷
  鍾聲度遠沈 [압운: 沈]
  何當解墨綬
  聊此結茅深 [압운: 深]

--------------------------------------------------

제목: 自嘲 入京後作
압운 글자: 踈, 舒, 魚, 鋤
원문:
  冷肩高磊落
  病髮短蕭踈 [압운: 踈]
  誰使爾孤直
  不隨時卷舒 [압운: 舒]
  誣成市有虎
  正坐水無魚 [압운: 魚]
  只合作農老
  歸耕日荷鋤 [압운: 鋤]

--------------------------------------------------

제목: 遊竹州萬善寺。次板上諸學士詩韻。二首
압운 글자: 深, 侵, 心, 尋
원문:
  寺藏靑草暗
  路入碧蘿深 [압운: 深]
  谷密閑雲聚
  園荒猛燒侵 [압운: 侵]
  曉風饒鐸舌
  夕月浸潭心 [압운: 心]
  好在靑山色
  休官欲重尋 [압운: 尋]

--------------------------------------------------

제목: 遊竹州萬善寺。次板上諸學士詩韻。二首 其二
압운 글자: 廻, 開, 來, 徊
원문:
  曲澗水微咽
  空巖雲自廻 [압운: 廻]
  烟輕霜練靜
  山嫮畫屛開 [압운: 開]
  黃犢駄童去
  靑猿送客來 [압운: 來]
  爲憐風景好
  下馬更低徊 [압운: 徊]

--------------------------------------------------

제목: 自竹州舁母携姊。將赴長安。示甥壻鄭生柔。
압운 글자: 都, 鬚, 呼, 壺
원문:
  輦母又將姊
  崎嶇赴上都 [압운: 都]
  欲刲王子股
  頻燎李公鬚 [압운: 鬚]
  逬淚樹鸎囀
  斷膓山鳥呼 [압운: 呼]
  憑何寬旅恨
  童背負芳壺 [압운: 壺]

--------------------------------------------------

제목: 又次新賃草屋詩韻 五首
압운 글자: 期, 時, 遲, 玆
원문:
  杜門無客到
  煮茗與僧期 [압운: 期]
  荷耒且學圃
  歸田當有時 [압운: 時]
  貧甘老去早
  閑厭日斜遲 [압운: 遲]
  漸欲成衰病
  踈慵不啻玆 [압운: 玆]

--------------------------------------------------

제목: 又次新賃草屋詩韻 五首 其二
압운 글자: 君, 群, 雲, 聞
원문:
  寓興撫桐孫
  虛心對竹君 [압운: 君]
  林深鵶哺子
  園靜鳥呼群 [압운: 群]
  坐石吟移日
  開窓臥送雲 [압운: 雲]
  塵喧卽咫尺
  閉戶不曾聞 [압운: 聞]

--------------------------------------------------

제목: 又次新賃草屋詩韻 五首 其三
압운 글자: 靑, 亭, 醒, 屛
원문:
  點點階苔紫
  茸茸徑草靑 [압운: 靑]
  殘生浮似夢
  破屋豁於亭 [압운: 亭]
  不省空囊倒
  猶嫌一日醒 [압운: 醒]
  詩成誰復愛
  自寫枕頭屛 [압운: 屛]

--------------------------------------------------

제목: 又次新賃草屋詩韻 五首 其四
압운 글자: 沙, 涯, 華, 家
원문:
  心已如焦穀
  人誰射毒沙 [압운: 沙]
  老於詩世界
  謀却酒生涯 [압운: 涯]
  默笑觀時變
  閑吟感物華 [압운: 華]
  在家堪作佛
  靈運已忘家 [압운: 家]

--------------------------------------------------

제목: 又次新賃草屋詩韻 五首 其五
압운 글자: 郞, 行, 傷, 床
원문:
  寧爲學稼老
  恥作出貲郞 [압운: 郞]
  賦食籠狙類
  忘機入鳥行 [압운: 行]
  深藏玉自貴
  不採蘭何傷 [압운: 傷]
  獨喜童烏輩
  蹁躚繞我床 [압운: 床]

--------------------------------------------------

제목: 詠鷄
압운 글자: 明, 鳴, 爭, 烹
원문:
  出海日猶遠
  乾坤尙未明 [압운: 明]
  沈酣萬眼睡
  驚破一聲鳴 [압운: 鳴]
  索食呼雌共
  誇雄遇敵爭 [압운: 爭]
  吾憐五德備
  莫與黍同烹 [압운: 烹]

--------------------------------------------------

제목: 美人怨 廻文
압운 글자: 地, 淚, 水, 翠
원문:
  膓斷啼鸎春
  落花紅蔟地 [압운: 地]
  香衾曉枕孤
  玉臉雙流淚 [압운: 淚]
  郞信薄如雲
  妾情搖似水 [압운: 水]
  長日度與誰
  皺却愁眉翠 [압운: 翠]

--------------------------------------------------

제목: 五月六日。飮雞林子家。
압운 글자: 觴, 長, 芳, 場
원문:
  竹間圍玉局
  花下酌瓊觴 [압운: 觴]
  醉覺乾坤窄
  閑知日月長 [압운: 長]
  摘嘗櫻子爛
  折揷槿枝芳 [압운: 芳]
  不有君家在
  何時笑一場 [압운: 場]

--------------------------------------------------

제목: 與兒輩行園中
압운 글자: 遲, 移, 滋, 隨
원문:
  不履芳園久
  今朝信步遲 [압운: 遲]
  花分先後發
  樹詰舊新移 [압운: 移]
  凡草莫敎長
  芳蘭幸自滋 [압운: 滋]
  物名詩足記
  兒爾奉毫隨 [압운: 隨]

--------------------------------------------------

제목: 山中
압운 글자: 阻, 步, 霽, 偈
원문:
  趨世尙難休
  到山何憚阻 [압운: 阻]
  半日僧䆫閑
  足償南北步 [압운: 步]
  日落巖雲屯
  霧蒸山雨霽 [압운: 霽]
  靜裏不妨吟
  詩成卽是偈 [압운: 偈]

--------------------------------------------------

제목: 次韻陳學正澕聞琴 二首
압운 글자: 迎, 輕, 生, 情
원문:
  人琴幸暗合
  絃手穩相迎 [압운: 迎]
  寓古心逾淡
  通仙骨欲輕 [압운: 輕]
  淸於巖溜落
  幽却谷風生 [압운: 生]
  聽罷月微側
  冷然洗我情 [압운: 情]

--------------------------------------------------

제목: 次韻陳學正澕聞琴 二首 其二
압운 글자: 迎, 輕, 生, 情
원문:
  凄景調商促
  陽春撫角迎 [압운: 迎]
  數聲敲月謾
  餘韻出花輕 [압운: 輕]
  舊譜胷中了
  新翻意外生 [압운: 生]
  倩君能聽否
  雖老尙鍾情 [압운: 情]

--------------------------------------------------

제목: 遊九品寺迫晚
압운 글자: 疲, 枝, 遲, 時
원문:
  山險馬猶蹶
  路長人易疲 [압운: 疲]
  驚鼯潛入草
  宿鳥已安枝 [압운: 枝]
  虛閣秋來早
  危峯月上遲 [압운: 遲]
  僧閑無一事
  除却點茶時 [압운: 時]

--------------------------------------------------

제목: 次韻文長老聞友人彈琴
압운 글자: 宮, 中, 風, 融
원문:
  通仙從水府
  舞幻向珠宮 [압운: 宮]
  淚滴哀彈裏
  心冥古韻中 [압운: 中]
  寒敲松檻月
  靜落竹階風 [압운: 風]
  不待煩柔指
  都令骨肉融 [압운: 融]

--------------------------------------------------

제목: 謝人贈茶磨
압운 글자: 臂, 裏, 耳, 意
원문:
  琢石作孤輪
  迴旋煩一臂 [압운: 臂]
  子豈不茖飮
  投向草堂裏 [압운: 裏]
  知我偏嗜眠
  所以見寄耳 [압운: 耳]
  研出綠香塵
  益感吾子意 [압운: 意]

--------------------------------------------------

제목: 退公無一事 七首
압운 글자: 村, 褌, 昏, 垣
원문:
  退公無一事
  寂寞似孤村 [압운: 村]
  頭岸鹿胎幘
  身遮犢鼻褌 [압운: 褌]
  虎來猶白日
  蚊噆未黃昏 [압운: 昏]
  笑矣殘城守
  徒勞夢掖垣 [압운: 垣]

--------------------------------------------------

제목: 退公無一事 七首 其二
압운 글자: 風, 蟲, 蓬, 翁
원문:
  退公無一事
  高臥北軒風 [압운: 風]
  壞壁蛇遺蛻
  荒階蟻曳蟲 [압운: 蟲]
  睡餘浮眼纈
  病後落頭蓬 [압운: 蓬]
  笑矣殘城守
  形容劇野翁 [압운: 翁]

--------------------------------------------------

제목: 退公無一事 七首 其三
압운 글자: 人, 身, 脣, 貧
원문:
  退公無一事
  暑氣謾蒸人 [압운: 人]
  吟久巾欹領
  眠多簟印身 [압운: 身]
  碁閑遊毒手
  酒盡錮饞脣 [압운: 脣]
  笑矣殘城守
  生涯老更貧 [압운: 貧]

--------------------------------------------------

제목: 退公無一事 七首 其四
압운 글자: 王, 床, 陽, 狂
원문:
  退公無一事
  默坐念空王 [압운: 王]
  飢鼠登書架
  幽禽入印床 [압운: 床]
  不堪消永日
  聊喜向斜陽 [압운: 陽]
  笑矣殘城守
  無由放舊狂 [압운: 狂]

--------------------------------------------------

제목: 退公無一事 七首 其五
압운 글자: 囚, 遊, 流, 休
원문:
  退公無一事
  白首若孤囚 [압운: 囚]
  未識邦侯樂
  空思法從遊 [압운: 遊]
  朝廷天共遠
  日月水同流 [압운: 流]
  笑矣殘城守
  貪官莫退休 [압운: 休]

--------------------------------------------------

제목: 退公無一事 七首 其六
압운 글자: 稀, 飛, 揮, 歸
원문:
  退公無一事
  門外吏人稀 [압운: 稀]
  耳靜嫌蟬噪
  身拘羨鳥飛 [압운: 飛]
  屋矮頭可觸
  地窄手難揮 [압운: 揮]
  笑矣殘城守
  何時告滿歸 [압운: 歸]

--------------------------------------------------

제목: 退公無一事 七首 其七
압운 글자: 遙, 苗, 翹, 銷
원문:
  退公無一事
  散髮自逍遙 [압운: 遙]
  對客蒸蔬菜
  呼兒灌藥苗 [압운: 苗]
  顔因猒世變
  首爲望京翹 [압운: 翹]
  笑矣殘城守
  剛膓老赤銷 [압운: 銷]

--------------------------------------------------

제목: 與玄上人遊萬日寺。次壁上韻。
압운 글자: 微, 暉, 稀, 衣
원문:
  遙峯毫較細
  遠舶芥分微 [압운: 微]
  夕瘴尤添熱
  秋雲好翳暉 [압운: 暉]
  巖高猿易苦
  林靜鳥猶稀 [압운: 稀]
  吟久難迴馬
  從敎露濕衣 [압운: 衣]

--------------------------------------------------

제목: 玄上人見和復用前韻
압운 글자: 微, 暉, 稀, 衣
원문:
  夢酣仙境勝
  身着畫屛微 [압운: 微]
  露重猶疑雨
  江昏未信暉 [압운: 暉]
  他山脚底歷
  此地眼中稀 [압운: 稀]
  僧榻移時話
  方歸覺皺衣 [압운: 衣]

--------------------------------------------------

제목: 玄上人見和復用前韻 其三
압운 글자: 微, 暉, 稀, 衣
원문:
  白沙鋪地遠
  碧水際天微 [압운: 微]
  雨惡增秋浪
  霞明助夕暉 [압운: 暉]
  路幽逢虎熟
  海瘠得魚稀 [압운: 稀]
  五馬人誰識
  蕭然似布衣 [압운: 衣]

--------------------------------------------------

제목: 與忠原崔書記仁恭。遊紫鷰島濟物院亭。用板上諸公韻賦之。
압운 글자: 亭, 靑, 庭, 形
원문:
  一江無價景
  數棟壓流亭 [압운: 亭]
  落日能黃赤
  奔濤互白靑 [압운: 靑]
  海神剛挾勢
  河伯詎分庭 [압운: 庭]
  漸遠𪚥𪚥𪚥
  𪚥容與水形 [압운: 形]

--------------------------------------------------

제목: 崔書記見和。復題。四首 其二
압운 글자: 亭, 靑, 庭, 形
원문:
  豁於遊笠澤
  酣却醉蘭亭 [압운: 亭]
  仙島鼇頭碧
  蠻天鳥外靑 [압운: 靑]
  漁燈明極浦
  僧屧響空庭 [압운: 庭]
  過客詩中識
  何須面對形 [압운: 形]

--------------------------------------------------

제목: 崔書記見和。復題。四首 其三
압운 글자: 亭, 靑, 庭, 形
원문:
  蕩身停木道
  豁眼上江亭 [압운: 亭]
  鷺頂翹垂白
  鳧翁引濯靑 [압운: 靑]
  潮聲殷虛廡
  山翠滴幽庭 [압운: 庭]
  莫是眞人住
  何煩卜地形 [압운: 形]

--------------------------------------------------

제목: 崔書記見和。復題。四首 其四
압운 글자: 亭, 靑, 庭, 形
원문:
  地高猶壓海
  心巧更營亭 [압운: 亭]
  遠島人烟白
  深林鬼火靑 [압운: 靑]
  魚堪求丙穴
  鵝豈費黃庭 [압운: 庭]
  莫使畫家見
  幷描我瘦形 [압운: 形]

--------------------------------------------------

제목: 王大后挽詞 大上皇母。受勑述。
압운 글자: 源, 尊, 存, 軒
원문:
  沙麓曾膺慶
  銀潢早毓源 [압운: 源]
  孫爲王后貴
  子作上皇尊 [압운: 尊]
  白日璇宮鎖
  彤床玉璽存 [압운: 存]
  國人懷舊德
  痛哭送鷖軒 [압운: 軒]

--------------------------------------------------

제목: 詠筍
압운 글자: 時, 皮, 馳, 飢
원문:
  此君眞勁抗
  還有抱兒時 [압운: 時]
  未作琅玕股
  猶包錦繡皮 [압운: 皮]
  才看尖角出
  已見遠鞭馳 [압운: 馳]
  中有干霄幹
  饞脣且忍飢 [압운: 飢]

--------------------------------------------------

제목: 冬柏花
압운 글자: 恃, 耳, 裏, 是
원문:
  桃李雖夭夭
  浮花難可恃 [압운: 恃]
  松柏無嬌顔
  所貴耐寒耳 [압운: 耳]
  此木有好花
  亦能開雪裏 [압운: 裏]
  細思勝於柏
  冬柏名非是 [압운: 是]

--------------------------------------------------

제목: 十五日。蒙恩量移桑梓黃驪縣。一十二日。行次竹州。寓宿萬善寺。次板上諸公韻。二首○予辛酉年遊此寺所和詩也。在第十卷。
압운 글자: 深, 侵, 心, 尋
원문:
  野望際天斷
  村耕入壤深 [압운: 深]
  地卑微潤泫
  山近薄寒侵 [압운: 侵]
  古壁塵霾面
  枯枏蠹剝心 [압운: 心]
  我詩先有讖
  落職果重尋 [압운: 尋]

--------------------------------------------------

제목: 十五日。蒙恩量移桑梓黃驪縣。一十二日。行次竹州。寓宿萬善寺。次板上諸公韻。二首○予辛酉年遊此寺所和詩也。在第十卷。 其二
압운 글자: 廻, 開, 來, 徊
원문:
  古院昔曾到
  殘年今復廻 [압운: 廻]
  巖分雷電裂
  殿屹鬼神開 [압운: 開]
  幽穴鼯頻出
  生臺鳥自來 [압운: 來]
  孤臣逢勝境
  欲去重徘徊 [압운: 徊]

--------------------------------------------------

제목: 住老賢上人。以過客諸公所賦詩釘壁。乞予次韻。二首
압운 글자: 村, 翻, 門, 恩
원문:
  巖深藏古寺
  林暝失前村 [압운: 村]
  野雉莎鞦靡
  山鷄錦翼翻 [압운: 翻]
  誰家松蓋屋
  是處柳搖門 [압운: 門]
  流落吾何恨
  渾身費國恩 [압운: 恩]

--------------------------------------------------

제목: 住老賢上人。以過客諸公所賦詩釘壁。乞予次韻。二首 其二
압운 글자: 村, 翻, 門, 恩
원문:
  落日低層嶺
  孤雲界遠村 [압운: 村]
  鳥尋泉脈吸
  牛踏地皮翻 [압운: 翻]
  境勝賓留句
  僧高盜避門 [압운: 門]
  主人情鄭重
  鮫泣感深恩 [압운: 恩]

--------------------------------------------------

제목: 莊惠王后挽詞
압운 글자: 規, 追, 滋, 儀
원문:
  一星中極配
  四德後宮規 [압운: 規]
  金屋恩方洽
  瑤臺路莫追 [압운: 追]
  雲蹤雖縹緲
  蘭葉尙繁滋 [압운: 滋]
  萬世重泉下
  行崇國母儀 [압운: 儀]

--------------------------------------------------

제목: 喜雨
압운 글자: 止, 喜, 匱, 始
원문:
  人皆新有田
  得雨抃不止 [압운: 止]
  我無一畝地
  爲國誠自喜 [압운: 喜]
  國廩如有餘
  吾食何時匱 [압운: 匱]
  願天賜澤周
  先自公田始 [압운: 始]

--------------------------------------------------

제목: 借名勤酒
압운 글자: 人, 頻, 親, 新
원문:
  爲引詩天子
  方斟酒聖人 [압운: 人]
  花王含笑勸
  鸎友唱歌頻 [압운: 頻]
  還債錢兄在
  留歡燈婢親 [압운: 親]
  竹君扶路返
  秉燭月娥新 [압운: 新]

--------------------------------------------------

제목: 初帶犀作
압운 글자: 身, 人, 頻, 倫
원문:
  望汝知幾日
  乘時到此身 [압운: 身]
  瞻前無別樣
  耀後爲他人 [압운: 人]
  眼惜斑文背
  腰旋皀革頻 [압운: 頻]
  連逢下馬客
  始覺異常倫 [압운: 倫]

--------------------------------------------------

제목: 次韻崔學士 宗粹 和舊詩見訪 此詩乃內願堂大禪師廓雲首唱也。公和二首。予於禪師方丈見之。和一首屬公。故公和三首來訪。予復次韻云。五月也。
압운 글자: 堂, 香, 長, 岡
원문:
  感君迴鈿勒
  訪我款茅堂 [압운: 堂]
  坐欠梅粧艶
  盃無桂醑香 [압운: 香]
  相逢歡未洽
  重見話應長 [압운: 長]
  莫厭頻來往
  家才隔一岡 [압운: 岡]

--------------------------------------------------

제목: 次韻崔學士 宗粹 和舊詩見訪 此詩乃內願堂大禪師廓雲首唱也。公和二首。予於禪師方丈見之。和一首屬公。故公和三首來訪。予復次韻云。五月也。 其二
압운 글자: 堂, 香, 長, 岡
원문:
  會見調金鉉
  何嗟滯玉堂 [압운: 堂]
  杏梅遲早發
  蘭菊後先香 [압운: 香]
  經世子難免
  讓賢吾所長 [압운: 長]
  煩公來見代
  歸老萬松岡 [압운: 岡]

--------------------------------------------------

제목: 次韻崔學士 宗粹 和舊詩見訪 此詩乃內願堂大禪師廓雲首唱也。公和二首。予於禪師方丈見之。和一首屬公。故公和三首來訪。予復次韻云。五月也。 其三
압운 글자: 堂, 香, 長, 岡
원문:
  伊昔鸎溪巷
  相知自草堂 [압운: 堂]
  更遊千里遠
  同翫一花香 [압운: 香]
  曠刦舊緣厚
  平生交分長 [압운: 長]
  莫忘吾沒後
  噀酒酹遙岡 [압운: 岡]

--------------------------------------------------

제목: 次韻和白樂天病中十五首 幷序 初病風
압운 글자: 攻, 風, 蓬, 中
원문:
  天方猒此翁
  虛熱幸而攻 [압운: 攻]
  癢似通身疥
  搖嫌顫手風 [압운: 風]
  案唯堆藥餌
  庭不剗蒿蓬 [압운: 蓬]
  冬暖蠅猶在
  相謀到枕中 [압운: 中]

--------------------------------------------------

제목: 九月六日。聞虜兵來屯江外。國人不能無驚。以詩解之。 其二
압운 글자: 犬, 鮮, 累, 水
원문:
  我道胡雛悍
  僅若好吠犬 [압운: 犬]
  犬也好吠人
  其終完者鮮 [압운: 鮮]
  狺狺吠高耳
  高德亦何累 [압운: 累]
  但益修政經
  保德兼保水 [압운: 水]

--------------------------------------------------

제목: 謝李侍郞送酸梨碧桃
압운 글자: 團, 飡, 酸, 看
원문:
  梨似黃金滑
  桃如碧玉團 [압운: 團]
  在園端有實
  飣坐正宜飡 [압운: 飡]
  病口方嫌爽
  煩心獨嗜酸 [압운: 酸]
  投來適我意
  深祕忌兒看 [압운: 看]

--------------------------------------------------

제목: 謝李侍郞送酸梨碧桃 其二
압운 글자: 團, 飡, 酸, 看
원문:
  朶雲開璨璨
  丸菓得團團 [압운: 團]
  坐受何煩盜
  含消不力飡 [압운: 飡]
  形均無巨小
  味節適甘酸 [압운: 酸]
  愛客猶難饋
  留爲後日看 [압운: 看]

--------------------------------------------------

제목: 次韻李侍郞見和桃梨詩二首。以四首和之。庚子十月 其二
압운 글자: 團, 飡, 酸, 看
원문:
  雖從天自化
  孰把手能團 [압운: 團]
  一樹名眞貴
  千年實已飡 [압운: 飡]
  入腸驚大爽
  留液嚥餘酸 [압운: 酸]
  黃碧交相映
  還將玩好看 [압운: 看]

--------------------------------------------------

제목: 次韻李侍郞見和桃梨詩二首。以四首和之。庚子十月 其三
압운 글자: 團, 飡, 酸, 看
원문:
  知君眞鄭重
  惠我此圓團 [압운: 團]
  手拭纖毛啖
  刀裁片月飡 [압운: 飡]
  實遵同棗設
  異味與樝酸 [압운: 酸]
  致物何多侈
  堪將富貴看 [압운: 看]

--------------------------------------------------

제목: 次韻李侍郞見和桃梨詩二首。以四首和之。庚子十月 其四
압운 글자: 團, 飡, 酸, 看
원문:
  不獨喉流潤
  還憐掌弄團 [압운: 團]
  舊聞千戶等
  緬想七枚飡 [압운: 飡]
  投老頻遭病
  爲兒反好酸 [압운: 酸]
  憑君休問疾
  物自代來看 [압운: 看]

--------------------------------------------------

제목: 次韻李侍郞復和桃梨詩四首見示。依韻和成六首。其末二章。一謝摘盡樹上餘桃見寄。一謝最後所餉金色大梨云。
압운 글자: 團, 飡, 酸, 看
원문:
  眞他此仙菓
  不定似珠團 [압운: 團]
  無脛猶跳至
  滋唇使快飡 [압운: 飡]
  齊成雙絶色
  俱帶十分酸 [압운: 酸]
  我若明年在
  何如更惠看 [압운: 看]

--------------------------------------------------

제목: 次韻李侍郞復和桃梨詩四首見示。依韻和成六首。其末二章。一謝摘盡樹上餘桃見寄。一謝最後所餉金色大梨云。 其二
압운 글자: 團, 飱, 酸, 看
원문:
  跳圓長習見
  咀破尙疑團 [압운: 團]
  碧把瑠璃嚼
  黃擎琥珀飱 [압운: 飱]
  譬梅形校大
  方橘味尤酸 [압운: 酸]
  必自神仙得
  難將百菓看 [압운: 看]

--------------------------------------------------

제목: 次韻李侍郞復和桃梨詩四首見示。依韻和成六首。其末二章。一謝摘盡樹上餘桃見寄。一謝最後所餉金色大梨云。 其三
압운 글자: 團, 飱, 酸, 看
원문:
  緻內皮成隔
  嫌隅狀作團 [압운: 團]
  欲消多小䬼
  須殿暮朝飱 [압운: 飱]
  物性於吾稱
  書生本自酸 [압운: 酸]
  還思眞侈菓
  翻愧眼寒看 [압운: 看]

--------------------------------------------------

제목: 次韻李侍郞復和桃梨詩四首見示。依韻和成六首。其末二章。一謝摘盡樹上餘桃見寄。一謝最後所餉金色大梨云。 其四
압운 글자: 團, 飱, 酸, 看
원문:
  仰樹難觀的
  堆盤始覺團 [압운: 團]
  感宜頭上戴
  奉惜口中飱 [압운: 飱]
  物自成君蓄
  生應爲我酸 [압운: 酸]
  衰翁病已久
  天肯不哀看 [압운: 看]

--------------------------------------------------

제목: 次韻李侍郞復和桃梨詩四首見示。依韻和成六首。其末二章。一謝摘盡樹上餘桃見寄。一謝最後所餉金色大梨云。 其五 此謝摘盡樹上餘桃見寄
압운 글자: 團, 飱, 酸, 看
원문:
  知予病所嗜
  卷送樹頭團 [압운: 團]
  爛到深霜摘
  新揮浥露飱 [압운: 飱]
  緗非當日碧
  甘入舊時酸 [압운: 酸]
  豈意一旬內
  令吾得再看 [압운: 看]

--------------------------------------------------

제목: 次韻李侍郞復和桃梨詩四首見示。依韻和成六首。其末二章。一謝摘盡樹上餘桃見寄。一謝最後所餉金色大梨云。 其六 此謝後所餉金色甘梨
압운 글자: 團, 飱, 酸, 看
원문:
  金梨脩數寸
  脩不要其團 [압운: 團]
  大似拳堪貴
  甘如蜜足飱 [압운: 飱]
  若容今也美
  何憶昔之酸 [압운: 酸]
  中我病中欲
  休煩裹飯看 [압운: 看]

--------------------------------------------------

제목: 辨諱詩
압운 글자: 諱, 示, 二, 視
원문:
  雖云父母名
  二字不偏諱 [압운: 諱]
  言在不言徵
  孔聖所曾示 [압운: 示]
  世人惑於是
  於二皆諱二 [압운: 二]
  禮文炳丹靑
  有目何不視 [압운: 視]

--------------------------------------------------

제목: 明日偶題 一首
압운 글자: 利, 志, 醉, 耳
원문:
  詩癖不須嗔
  有時霑潤利 [압운: 利]
  物從意表來
  吝惜非吾志 [압운: 志]
  均分飢凍人
  不啻單醪醉 [압운: 醉]
  單醪徒醉恩
  其實飮川耳 [압운: 耳]

--------------------------------------------------

제목: 又傷目病
압운 글자: 置, 耳, 理, 地
원문:
  我尙不畏死
  此病堪任置 [압운: 置]
  其痛竟難堪
  爲有此身耳 [압운: 耳]
  四大本非眞
  頗亦悟斯理 [압운: 理]
  如今覺痛覺
  未入三摩地 [압운: 地]

--------------------------------------------------

제목: 得本省所送鶴翎扇分人
압운 글자: 目, 足, 伏, 獨
원문:
  雪紙鶴飜翎
  金環鼠開目 [압운: 目]
  張翕因筠籤
  翩翩得風足 [압운: 足]
  六月手中搖
  炎光何處伏 [압운: 伏]
  宜哉分與人
  引涼那忍獨 [압운: 獨]

--------------------------------------------------

제목: 丁學士 而安 送酒酌飮有作
압운 글자: 酒, 負, 憊, 害
원문:
  丁君顧我厚
  送此一壺酒 [압운: 酒]
  能忍不之嘗
  此意良難負 [압운: 負]
  左目雖被翳
  唇舌幸無憊 [압운: 憊]
  兩手亦得存
  持飮庸何害 [압운: 害]

--------------------------------------------------

제목: 秋日書懷
압운 글자: 裘, 休, 樓, 洲
원문:
  富貴也悲秋
  孤吟況弊裘 [압운: 裘]
  閱多人寵辱
  問幾日歸休 [압운: 休]
  落葉埋金井
  疏砧響石樓 [압운: 樓]
  聊將倦遊興
  欹枕問滄洲 [압운: 洲]

--------------------------------------------------

제목: 次韻朝守
압운 글자: 深, 陰, 琴, 吟
원문:
  淸切天居近
  徘徊閣道深 [압운: 深]
  樓明初榜殿
  月落半庭陰 [압운: 陰]
  煙色籠溫樹
  風聲度舜琴 [압운: 琴]
  醉顏侵夜起
  殘夢雜微吟 [압운: 吟]

--------------------------------------------------

제목: 夕守
압운 글자: 遊, 羞, 樓, 籌
원문:
  薄暮趨宸伏
  彤庭逐貴遊 [압운: 遊]
  詩懷憑酒得
  世態向人羞 [압운: 羞]
  新月彎宮樹
  華燈上御樓 [압운: 樓]
  坐思天下事
  何日借前籌 [압운: 籌]

--------------------------------------------------

제목: 次韻陳學正 澕 聞琴 二首○李奎報
압운 글자: 迎, 輕, 生, 情
원문:
  人琴幸暗合
  絃手穩相迎 [압운: 迎]
  寓古心逾淡
  通仙骨欲輕 [압운: 輕]
  淸於巖溜落
  幽却谷風生 [압운: 生]
  聽罷月微側
  泠然洗我情 [압운: 情]

--------------------------------------------------

제목: 次韻陳學正 澕 聞琴 二首○李奎報 其二
압운 글자: 迎, 輕, 生, 情
원문:
  悽景調商促
  陽春撫角迎 [압운: 迎]
  數聲敲月慢
  餘韻出花輕 [압운: 輕]
  舊譜胸中了
  新翻意外生 [압운: 生]
  倩君能聽否
  雖老尙鍾情 [압운: 情]

--------------------------------------------------

제목: 次韻林秀才春樓有感
압운 글자: 忙, 浪, 陽, 長
원문:
  何處春光好
  浮萍觸處忙 [압운: 忙]
  柳風碧裊裊
  花雨紅浪浪 [압운: 浪]
  樽酒談盤古
  笙歌醉洛陽 [압운: 陽]
  倚欄文長老
  詩味爲誰長 [압운: 長]

--------------------------------------------------

제목: 遊興天寺次韻諸公所題
압운 글자: 峰, 龍, 容, 𪚥
원문:
  洞密煙𪚥𪚥
  高樓揷上峰 [압운: 峰]
  石跨林下虎
  松臥澗邊龍 [압운: 龍]
  月聖山多色
  風狂海變容 [압운: 容]
  此來塵土𪚥
  洗盡數觴𪚥 [압운: 𪚥]

--------------------------------------------------

제목: 次朴先生𪚥答韻
압운 글자: 生, 名, 更, 精
원문:
  多日讀書苦
  知君大瘦生 [압운: 生]
  蠅頭輕祿利
  蝸角笑功名 [압운: 名]
  狂蹄雲千里
  高吟月五更 [압운: 更]
  老來無白髮
  何處服黃精 [압운: 精]

--------------------------------------------------

제목: 𪚥堂兄尙書秋野曉行 𪚥𪚥
압운 글자: 寬, 寒, 𪚥, 盤
원문:
  瘦馬殽殘月
  秋風野意寬 [압운: 寬]
  葉聲和帽落
  山影撲衣寒 [압운: 寒]
  鴈沒霜天遠
  蟲飛露草𪚥 [압운: 𪚥]
  陟崗詩未畢
  初日掛銅盤 [압운: 盤]

--------------------------------------------------

제목: 再遊興天寺。次林天院韻。
압운 글자: 虛, 噓, 舒, 如
원문:
  煙深難覓路
  梯逈恐憑虛 [압운: 虛]
  白石叱羊伏
  碧樓驚蜃噓 [압운: 噓]
  牛閑堤草遠
  鷺去野雲舒 [압운: 舒]
  杜瘦詩堪詠
  溪山畫不如 [압운: 如]

--------------------------------------------------

제목: 追和先君餞西京別留趙侍郞通
압운 글자: 癡, 隨, 時, 思
원문:
  修眞中自靜
  貪道外如癡 [압운: 癡]
  即此蕭條會
  不宜離別隨 [압운: 隨]
  東都明月夜
  西邑綠楊時 [압운: 時]
  兩地三年夢
  故人千里思 [압운: 思]

--------------------------------------------------

제목: 西湖泛舟。到見佛寺。次諸賢韻。
압운 글자: 煙, 天, 錢, 眠
원문:
  問寺一廻舡
  層臺揷暮煙 [압운: 煙]
  磬搖雲外月
  樓動水中天 [압운: 天]
  妙說聞揮塵
  仙遊見散錢 [압운: 錢]
  波濤今未息
  師獨大平眠 [압운: 眠]

--------------------------------------------------

제목: 過龍泉驛 三首
압운 글자: 函, 嵓, 含, 凡
원문:
  洞天行數里
  形勢險崤函 [압운: 函]
  草茂藏珠岸
  虹𪚥蘊璞嵓 [압운: 嵓]
  人憐垂柳折
  鳥愛落花含 [압운: 含]
  誤入神仙境
  殊慙俗跡凡 [압운: 凡]

--------------------------------------------------

제목: 過龍泉驛 三首 其二
압운 글자: 甜, 恬, 添, 蟾
원문:
  欲去人心遠
  驚呼罷黑甜 [압운: 甜]
  出門嗟日昃
  涉水喜風恬 [압운: 恬]
  樹色含煙重
  溪聲激石添 [압운: 添]
  黃昏誰解報
  空碧淡虛蟾 [압운: 蟾]

--------------------------------------------------

제목: 到須弥山寺忽覩先人所題三首因次其韻 其二
압운 글자: 天, 仙, 泉, 鐫
원문:
  登山路幾千
  白日忽昇天 [압운: 天]
  櫬竹心非俗
  飡霞骨欲仙 [압운: 仙]
  架嵓開靜室
  𪚥木引淸泉 [압운: 泉]
  黃絹碑文異
  誰敎妙手鐫 [압운: 鐫]

--------------------------------------------------

제목: 到須弥山寺忽覩先人所題三首因次其韻 其三
압운 글자: 人, 身, 神, 塵
원문:
  開西渾戰地
  師獨太平人 [압운: 人]
  蔬糲充飢腹
  煙霞養瘦身 [압운: 身]
  吟風誇草聖
  賣月慠錢神 [압운: 神]
  一讀先翁句
  紗籠更拂塵 [압운: 塵]

--------------------------------------------------

제목: 因齋事。到正安寺有作。
압운 글자: 難, 瀾, 寒, 䏏
원문:
  日晩尋僧遠
  林深覓路難 [압운: 難]
  定肩高聳岳
  談舌廣翻瀾 [압운: 瀾]
  藥竈朝猶暖
  茶泉夏更寒 [압운: 寒]
  祝君成願牘
  瀝血又刳䏏 [압운: 䏏]

--------------------------------------------------

제목: 次金郊館詩韻
압운 글자: 千, 邊, 仙, 然
원문:
  山山與水水
  萬萬復千千 [압운: 千]
  征斾拂雲外
  酒旗飄柳邊 [압운: 邊]
  風塵曾慠世
  桃浪可尋仙 [압운: 仙]
  迎送郵籤急
  敀來似夢然 [압운: 然]

--------------------------------------------------

제목: 𪚥解歌
압운 글자: 淵, 全, 然, 前
원문:
  別後思君淚
  盈衾已作淵 [압운: 淵]
  欲行行屢誤
  將語語難全 [압운: 全]
  念此誰爲爾
  非君孰使然 [압운: 然]
  阿誰徑催喚
  借見未魂前 [압운: 前]

--------------------------------------------------

제목: 題古阜縣客舍 幷序
압운 글자: 鞍, 殘, 寒, 竿
원문:
  瀛州形勝地
  半日駐征鞍 [압운: 鞍]
  牛岸短煙暗
  鷺村疎雨殘 [압운: 殘]
  倚欄花氣暖
  欹枕竹聲寒 [압운: 寒]
  早晩投簪紱
  隨君理釣竿 [압운: 竿]

--------------------------------------------------

제목: 次韻玉果縣客舍李按部留題
압운 글자: 𪚥, 知, 巵, 之
원문:
  春雨𪚥𪚥𪚥
  𪚥𪚥𪚥念𪚥 [압운: 𪚥]
  旅愁燈燭𪚥
  𪚥𪚥𪚥𪚥知 [압운: 知]
  吟罷詩盈軸
  歡餘酒滿巵 [압운: 巵]
  此行猶可記
  落筆愧羲之 [압운: 之]

--------------------------------------------------

제목: 次韻題玉龍寺三首 其三
압운 글자: 靑, 靈, 經, 形
원문:
  溪山千古𪚥
  草樹四時靑 [압운: 靑]
  爐鴨頻開喙
  床龜好養靈 [압운: 靈]
  一條防火杖
  數幅換鵝經 [압운: 經]
  這裏許多味
  幽奇不可形 [압운: 形]

--------------------------------------------------

제목: 歷謁白月寺堂頭。次韻壁上詩。二首
압운 글자: 隣, 新, 眞, 人
원문:
  佛川村兩聖
  於此卜芳隣 [압운: 隣]
  白月山光遠
  𪚥𪚥𪚥𪚥新 [압운: 新]
  幾時相訪道
  一旦共歸眞 [압운: 眞]
  可惜千年事
  鏘鏘激後人 [압운: 人]

--------------------------------------------------

제목: 次韻題五臺寺 三首
압운 글자: 巓, 天, 緣, 蓮
원문:
  御札題華榜
  層臺聳翠巓 [압운: 巓]
  慈風三草地
  法雨四花天 [압운: 天]
  聖境輸檀懇
  眞空締芥緣 [압운: 緣]
  勤勤更瞻仰
  廣大自如蓮 [압운: 蓮]

--------------------------------------------------

제목: 次韻題五臺寺 三首 其二
압운 글자: 然, 緣, 天, 巓
원문:
  幽栖山閴𪚥
  道兒鶴飄然 [압운: 然]
  暮聽三千偈
  朝觀十二緣 [압운: 緣]
  竹聲風雨夜
  松色雪霜天 [압운: 天]
  賴有紗籠句
  佳名壓八巓 [압운: 巓]

--------------------------------------------------

제목: 許司業諱珙作寓物六藝詩。其首篇寓於雲。因以名之。次韻奉呈。 寓物
압운 글자: 壁, 滴, 敵, 激
원문:
  油然一片雲
  出自千尋壁 [압운: 壁]
  寸刻送滂沱
  群枯蘇點滴 [압운: 滴]
  往來令電隨
  變化與龍敵 [압운: 敵]
  記取涸中鱗
  恩波時一激 [압운: 激]

--------------------------------------------------

제목: 許司業諱珙作寓物六藝詩。其首篇寓於雲。因以名之。次韻奉呈。 琴
압운 글자: 壁, 滴, 敵, 激
원문:
  琴心素莫涯
  燈彙紅凝壁 [압운: 壁]
  柱硬又絃乾
  山峨而水滴 [압운: 滴]
  成連媿未工
  鍾子慙爲敵 [압운: 敵]
  妙手妙中殫
  知音知後激 [압운: 激]

--------------------------------------------------

제목: 許司業諱珙作寓物六藝詩。其首篇寓於雲。因以名之。次韻奉呈。 棋
압운 글자: 壁, 滴, 敵, 激
원문:
  棋勇決仙鄕
  兵權奪赤壁 [압운: 壁]
  聲酣玉扃鳴
  滿換銅壺滴 [압운: 滴]
  味好賴身閑
  歡深因手敵 [압운: 敵]
  吾君賭也無
  曾把忠誠激 [압운: 激]

--------------------------------------------------

제목: 許司業諱珙作寓物六藝詩。其首篇寓於雲。因以名之。次韻奉呈。 書
압운 글자: 壁, 滴, 敵, 激
원문:
  書傳鳥印沙
  洒愛雅棲壁 [압운: 壁]
  虎攫恐風生
  龍騰疑雨滴 [압운: 滴]
  端如朝至尊
  壯若赴勍敵 [압운: 敵]
  醉筆雜眞行
  手中私電激 [압운: 激]

--------------------------------------------------

제목: 許司業諱珙作寓物六藝詩。其首篇寓於雲。因以名之。次韻奉呈。 畫
압운 글자: 壁, 滴, 敵, 激
원문:
  畫來纔尺縑
  摹得倚天壁 [압운: 壁]
  欲水綠先凝
  將花紅已滴 [압운: 滴]
  詩淸略可同
  塑妙何曾敵 [압운: 敵]
  麟閣煥丹靑
  功名意更激 [압운: 激]

--------------------------------------------------

제목: 許司業諱珙作寓物六藝詩。其首篇寓於雲。因以名之。次韻奉呈。 射
압운 글자: 壁, 滴, 敵, 激
원문:
  意射日中烏
  彎瞻雲外壁 [압운: 壁]
  飛髇頭上鳴
  流血馬前滴 [압운: 滴]
  旣彀羿誇功
  能弦漢摧敵 [압운: 敵]
  誰憐中石人
  撚箭空哀激 [압운: 激]

--------------------------------------------------

제목: 許司業諱珙作寓物六藝詩。其首篇寓於雲。因以名之。次韻奉呈。 御
압운 글자: 壁, 滴, 敵, 激
원문:
  犯曉御燕山
  未捕躋越壁 [압운: 壁]
  蹄催截玉奔
  汗濕聯錢滴 [압운: 滴]
  可穆滿陪遊
  非王良孰敵 [압운: 敵]
  公乎更着鞭
  舞向瑤臺激 [압운: 激]

--------------------------------------------------

제목: 中秋後一日。因賻鄭侍郞忌齋。遊薦福寺。堂頭老宿。求詩甚勤。因取案上木庵禪師語錄。披得山堂晨興詩。次韻贈之。老宿以此語錄見惠曰。我是弟子
압운 글자: 寂, 入, 濕, 迹
원문:
  千門擾擾中
  一室斗寥寂 [압운: 寂]
  中秋天氣涼
  灎瀲氷輪入 [압운: 入]
  晨興露未晞
  石上苔半濕 [압운: 濕]
  排門汚禪扃
  莫厭征人迹 [압운: 迹]

--------------------------------------------------

제목: 元日
압운 글자: 園, 門, 樽, 元
원문:
  白雪餘鄒谷
  靑春入庾園 [압운: 園]
  世皆憐薄宦
  天亦念衡門 [압운: 門]
  詩鬢驚鸞鏡
  忠誠掛獸樽 [압운: 樽]
  蟄龍何日解
  霖雨隔黎元 [압운: 元]

--------------------------------------------------

제목: 附東萊雜詩 雪谷東萊雜詩十首中此一篇。乃憶洪崖先生而作。
압운 글자: 端, 官, 闌, 難
원문:
  當日洪平甫
  波瀾起筆端 [압운: 端]
  高才不遇世
  晚歲此爲官 [압운: 官]
  憔悴身仍病
  吟哦興未闌 [압운: 闌]
  壁間無一字
  豈爲和詩難 [압운: 難]

--------------------------------------------------

제목: 敬次雪谷鄭先生韻
압운 글자: 端, 官, 闌, 難
원문:
  經綸蘊腹裡
  詞藻動毫端 [압운: 端]
  落拓辭宣室
  飄零滯縣官 [압운: 官]
  大名垂竹帛
  餘慶照門闌 [압운: 闌]
  感念當年事
  深慙繼述難 [압운: 難]

--------------------------------------------------

제목: 次洪使君韻。
압운 글자: 端, 官, 闌, 難
원문:
  緬想洪崖老
  當年取友端 [압운: 端]
  銅章守海邑
  玉陛輟仙官 [압운: 官]
  雪谷曾題壁
  雲孫更倚闌 [압운: 闌]
  鸞膠無處得
  方覺續絃難 [압운: 難]

--------------------------------------------------

제목: 次雪谷弔洪崖。爲洪興海作。
압운 글자: 端, 官, 闌, 難
원문:
  芳菲傷歲晏
  淪謫海雲端 [압운: 端]
  郢路哀重阻
  湘潭寄一官 [압운: 官]
  龍蛇驚鵩舍
  詞翰弔烏闌 [압운: 闌]
  斟酌山陽恨
  應知忍淚難 [압운: 難]

--------------------------------------------------

제목: 次韻
압운 글자: 端, 官, 闌, 難
원문:
  同調憶前輩
  長嘯倚天端 [압운: 端]
  雅望洪崖老
  一麾江海官 [압운: 官]
  百年遺躅地
  今日宦情闌 [압운: 闌]
  衮衮雲仍在
  方知種德難 [압운: 難]

--------------------------------------------------

제목: 用壁上韻。爲嶺伯洪景望令丈作。
압운 글자: 端, 官, 闌, 難
원문:
  聽說崖翁事
  乾愁動百端 [압운: 端]
  萊山邑宰日
  麗代舍人官 [압운: 官]
  舊蹟空題壁
  孤吟獨凭闌 [압운: 闌]
  應知無一字
  要待子雲難 [압운: 難]

--------------------------------------------------

제목: 感念先祖洪崖事蹟。仍次雪谷韻。
압운 글자: 端, 官, 闌, 難
원문:
  退食收封事
  詩成錦繡端 [압운: 端]
  高標迥拔俗
  小邑謾爲官 [압운: 官]
  簡冊名猶著
  雲仍慶未闌 [압운: 闌]
  淸篇有知己
  郢曲和皆難 [압운: 難]

--------------------------------------------------

제목: 次雪谷韻
압운 글자: 端, 官, 闌, 難
원문:
  歎息思遺直
  悠悠意萬端 [압운: 端]
  遠投萊作宰
  曾以諫爲官 [압운: 官]
  一病緣憂國
  三年獨倚闌 [압운: 闌]
  楚魂招不得
  行路古猶難 [압운: 難]

--------------------------------------------------

제목: 次平海公館後亭詩韻
압운 글자: 亭, 聲, 平, 行
원문:
  公館多幽鬱
  褰衣上後亭 [압운: 亭]
  疏簾風燕舞
  高樹露蟬聲 [압운: 聲]
  地古村容老
  天低水面平 [압운: 平]
  溪山皆舊眼
  記我去年行 [압운: 行]

--------------------------------------------------

제목: 是日過孤山驛
압운 글자: 憐, 煙, 鞭, 眠
원문:
  破驛依山麓
  居民勢可憐 [압운: 憐]
  薄田荒不種
  逋戶索無煙 [압운: 煙]
  吏酷豺當路
  賓多馬困鞭 [압운: 鞭]
  何時回太古
  飽食得安眠 [압운: 眠]

--------------------------------------------------

제목: 是日過鐵嶺
압운 글자: 分, 軍, 雲, 文
원문:
  巨嶺橫空半
  東西路此分 [압운: 分]
  登高笑前將
  負險怯孤軍 [압운: 軍]
  絶澗氷和雪
  危峯石戴雲 [압운: 雲]
  無人修古壘
  天下但崇文 [압운: 文]

--------------------------------------------------

제목: 宿銀溪驛
압운 글자: 經, 靑, 星, 亭
원문:
  馬首前途熟
  歸來已再經 [압운: 經]
  天寒積雪白
  夜永一燈靑 [압운: 靑]
  暗室聞飢鼠
  疏簾見小星 [압운: 星]
  溪名如有實
  豈得屬郵亭 [압운: 亭]

--------------------------------------------------

제목: 九日過多林驛
압운 글자: 潯, 深, 噤, 金
원문:
  冒曉尋山驛
  茅茨傍水潯 [압운: 潯]
  負暄鮐背曲
  伏櫪馬瘡深 [압운: 深]
  度嶮腰如束
  凌寒口似噤 [압운: 噤]
  朝暉猶未上
  爐火直千金 [압운: 金]

--------------------------------------------------

제목: 過松澗驛
압운 글자: 峨, 過, 多, 嗟
원문:
  一區幽澗隘
  雙嶺擁嵯峨 [압운: 峨]
  墻北狐貍走
  門前雉兔過 [압운: 過]
  地磽秋穫少
  洞密暮寒多 [압운: 多]
  聞說渠生理
  踟躕獨自嗟 [압운: 嗟]

--------------------------------------------------

제목: 十日宿林丹驛
압운 글자: 扉, 稀, 威, 肥
원문:
  黃昏投古館
  數戶閉柴扉 [압운: 扉]
  隔岸人猶語
  棲林鳥已稀 [압운: 稀]
  幽窓多鬱氣
  暖堗挫寒威 [압운: 威]
  年儉困供億
  寧敎妻子肥 [압운: 肥]

--------------------------------------------------

제목: 過楓林驛
압운 글자: 忙, 荒, 堂, 陽
원문:
  望煙知有驛
  老吏出迎忙 [압운: 忙]
  馬困溪山遠
  人稀草樹荒 [압운: 荒]
  飢鼯緣壞壁
  飛雪洒虛堂 [압운: 堂]
  王事隨吾後
  遲留已夕陽 [압운: 陽]

--------------------------------------------------

제목: 宿龍潭驛
압운 글자: 嚴, 髥, 簷, 猒
원문:
  寄宿茅茨下
  霜濃洌氣嚴 [압운: 嚴]
  困來伸病脚
  危坐撚疏髥 [압운: 髥]
  屋老塵棲壁
  窓明月掛簷 [압운: 簷]
  心忙眠未穩
  斗覺夜猒猒 [압운: 猒]

--------------------------------------------------

제목: 十一日過王溪驛
압운 글자: 疏, 魚, 儲, 墟
원문:
  吏引緣溪路
  平田桑柘疏 [압운: 疏]
  林間逢猛犬
  氷底見纖魚 [압운: 魚]
  門有輪蹄困
  家無䃫石儲 [압운: 儲]
  傷時空仰屋
  寒日照荒墟 [압운: 墟]

--------------------------------------------------

제목: 過澄波渡
압운 글자: 澄, 氷, 罾, 能
원문:
  古渡舟如葉
  天寒波更澄 [압운: 澄]
  崩崖懸醜石
  斷岸積層氷 [압운: 氷]
  浪鳥近堪枻
  游魚深莫罾 [압운: 罾]
  篙師敢輕淺
  手有濟人能 [압운: 能]

--------------------------------------------------

제목: 宿白嶺驛
압운 글자: 寒, 鞍, 巒, 端
원문:
  歸路天容慘
  凍雲增暮寒 [압운: 寒]
  眼明看傳舍
  身倦卸征鞍 [압운: 鞍]
  喬木藏煙塢
  靑松立雪巒 [압운: 巒]
  倚窓瞻鵠嶺
  蒼翠出雲端 [압운: 端]

--------------------------------------------------

제목: 過桃源驛
압운 글자: 源, 垣, 村, 存
원문:
  小亭臨大道
  遙望是桃源 [압운: 源]
  風雪滿深巷
  草萊埋壞垣 [압운: 垣]
  誰將此山驛
  輕比古仙村 [압운: 村]
  百歲興亡裏
  居民半不存 [압운: 存]

--------------------------------------------------

제목: 次高城客館詩韻
압운 글자: 明, 楹, 平, 生
원문:
  海嶠昏陰卷
  村墟霽景明 [압운: 明]
  晚涼浮几席
  空翠落簷楹 [압운: 楹]
  雪裏苔巖瘦
  風前麥壟平 [압운: 平]
  屢經凋弊邑
  無術濟民生 [압운: 生]

--------------------------------------------------

제목: 題寒松亭
압운 글자: 門, 存, 昏, 根
원문:
  四仙曾會此
  客似孟嘗門 [압운: 門]
  珠履雲無迹
  蒼官火不存 [압운: 存]
  尋眞思翠密
  懷古立黃昏 [압운: 昏]
  惟有煎茶井
  依然在石根 [압운: 根]

--------------------------------------------------

제목: 八月將赴京。又有旨。仍行秋祭。南行路上有作。
압운 글자: 槐, 才, 廻, 臺
원문:
  鞍馬關東路
  秋黃再入槐 [압운: 槐]
  吏民嫌拙政
  山水猒凡才 [압운: 才]
  昨已推相送
  今胡去又廻 [압운: 廻]
  多慙見沙鳥
  虛過釣魚臺 [압운: 臺]

--------------------------------------------------

제목: 次洛山詩韻
압운 글자: 峯, 封, 逢, 容
원문:
  大聖圓通境
  曾聞海上峯 [압운: 峯]
  恩同甘露潤
  香有紫泥封 [압운: 封]
  隨類身常現
  纏迷眼不逢 [압운: 逢]
  莫論眞與假
  但自禮慈容 [압운: 容]

--------------------------------------------------

제목: 至順二年九月十七日。罷任如京。過順忠關。
압운 글자: 歸, 衣, 肥, 非
원문:
  杖節入關口
  還從此路歸 [압운: 歸]
  朔風吹列戟
  落葉滿征衣 [압운: 衣]
  未救民間病
  寧敎國體肥 [압운: 肥]
  縱傾東海水
  難洗二年非 [압운: 非]

--------------------------------------------------

제목: 豫讓橋
압운 글자: 名, 誠, 成, 驚
원문:
  一片荒橋石
  誰留國士名 [압운: 名]
  山含千載憤
  日照九泉誠 [압운: 誠]
  不爲恩難報
  徒求事易成 [압운: 成]
  此言眞有激
  邪佞合心驚 [압운: 驚]

--------------------------------------------------

제목: 松都。送朴少卿忠佐北上。
압운 글자: 分, 群, 雲, 君
원문:
  玉管停三疊
  金杯勸十分 [압운: 分]
  但應期報主
  不用惜離群 [압운: 群]
  草盡駝鳴磧
  風高雁叫雲 [압운: 雲]
  平生四方志
  淸夢又隨君 [압운: 君]

--------------------------------------------------

제목: 北上
압운 글자: 闌, 寒, 鞍, 安
원문:
  斷雁秋聲苦
  荒鷄夜色闌 [압운: 闌]
  呼燈憎僕懶
  騎馬怕兒寒 [압운: 寒]
  草動霜飄袂
  氷穿水逬鞍 [압운: 鞍]
  主恩猶未報
  努力敢求安 [압운: 安]

--------------------------------------------------

제목: 北上 其二
압운 글자: 闌, 寒, 鞍, 安
원문:
  去魯情何極
  遊秦興未闌 [압운: 闌]
  每懷姜被暖
  誰念范袍寒 [압운: 寒]
  對酒頻彈劍
  吹燈乍枕鞍 [압운: 鞍]
  白雲看漸遠
  安得報平安 [압운: 安]

--------------------------------------------------

제목: 馬上
압운 글자: 鞍, 暾, 難, 元
원문:
  驅馬上丘原
  黃塵滿征鞍 [압운: 鞍]
  嘉禾槁已盡
  杲杲升朝暾 [압운: 暾]
  豈爲去鄕國
  悲歌行路難 [압운: 難]
  願言得甘霔
  維以慰黎元 [압운: 元]

--------------------------------------------------

제목: 馬上 其二
압운 글자: 推, 來, 排, 懷
원문:
  隻輪載家具
  夫婦相挽推 [압운: 推]
  行行日數里
  就食南州來 [압운: 來]
  民生苦與樂
  造物已安排 [압운: 排]
  顧予是何者
  對之獨傷懷 [압운: 懷]

--------------------------------------------------

제목: 馬上 其三
압운 글자: 中, 烘, 叢, 風
원문:
  日午汗如濯
  小立溪聲中 [압운: 中]
  飛塵欃馬過
  氣若烈火烘 [압운: 烘]
  鳴蜩悅美蔭
  倦鳥思深叢 [압운: 叢]
  何時紫霞洞
  欹枕聽松風 [압운: 風]

--------------------------------------------------

제목: 馬上 其四
압운 글자: 袍, 勞, 毛, 曹
원문:
  傴僂驛中卒
  顚倒身上袍 [압운: 袍]
  移床拂簟席
  卮酒慰我勞 [압운: 勞]
  致君媿無術
  旅食驚二毛 [압운: 毛]
  區區欲何爲
  亦來煩爾曹 [압운: 曹]

--------------------------------------------------

제목: 相州夜發
압운 글자: 窮, 中, 風, 蓬
원문:
  宵征圖避暑
  淸興亦難窮 [압운: 窮]
  星斗蒼茫外
  山川寂寞中 [압운: 中]
  滿衣芳草露
  拂面綠槐風 [압운: 風]
  此夜華堂月
  還應夢轉蓬 [압운: 蓬]

--------------------------------------------------

제목: 相州夜發 其二
압운 글자: 蓬, 中, 空, 功
원문:
  舊遊眞一夢
  浪跡又飄蓬 [압운: 蓬]
  故國飛雲下
  征途畏景中 [압운: 中]
  野平山隱地
  村遠樹浮空 [압운: 空]
  愧負平生志
  非求汗馬功 [압운: 功]

--------------------------------------------------

제목: 題長安逆旅
압운 글자: 裘, 流, 樓, 悠
원문:
  車馬函關道
  風塵季子裘 [압운: 裘]
  轍環天下半
  心逐水東流 [압운: 流]
  萬事唯呼酒
  千山獨倚樓 [압운: 樓]
  靑雲有知己
  未用嘆悠悠 [압운: 悠]

--------------------------------------------------

제목: 鄭莊公墓
압운 글자: 根, 恩, 民, 人
원문:
  先王樹懿親
  欲使庇本根 [압운: 根]
  京叔固違道
  鄭莊亦少恩 [압운: 恩]
  遂令群公子
  繼亂殘斯民 [압운: 民]
  革面事三主
  鄙哉蔡封人 [압운: 人]

--------------------------------------------------

제목: 許文貞公墓 魯齋
압운 글자: 雲, 君, 文, 墳
원문:
  魏公懷粹德
  倔起際風雲 [압운: 雲]
  絳灌雖同列
  唐虞欲致君 [압운: 君]
  辟雍方繪像
  泉路久修文 [압운: 文]
  慕藺嗟生晚
  荒涼馬鬣墳 [압운: 墳]

--------------------------------------------------

제목: 邠州
압운 글자: 疏, 居, 車, 餘
원문:
  行穿山窈窕
  俯見樹扶疏 [압운: 疏]
  地僻宜澗飮
  民醇多穴居 [압운: 居]
  麥黃仍水碓
  桑綠已繅車 [압운: 車]
  看取田園樂
  周家積累餘 [압운: 餘]

--------------------------------------------------

제목: 涇州道中
압운 글자: 平, 明, 情, 盈
원문:
  出谷天無際
  登坡路始平 [압운: 平]
  塞雲拖雨黑
  野日隔林明 [압운: 明]
  萬里思親淚
  三年戀主情 [압운: 情]
  哦詩聊自遣
  漸覺錦囊盈 [압운: 盈]

--------------------------------------------------

제목: 古風 七首
압운 글자: 摧, 開, 谷, 玉
원문:
  歲暮連日雪
  百卉俱拉摧 [압운: 摧]
  政恐入新春
  陰雲仍未開 [압운: 開]
  娟娟一樹梅
  脈脈在空谷 [압운: 谷]
  幽香人不知
  瘦骨淸如玉 [압운: 玉]

--------------------------------------------------

제목: 古風 七首 其二
압운 글자: 聊, 高, 號, 袍
원문:
  宵寒夢易破
  展轉不自聊 [압운: 聊]
  攬衣起窺戶
  落落星月高 [압운: 高]
  開爐具燈火
  坐聽風枝號 [압운: 號]
  念彼窮谷士
  誰與同其袍 [압운: 袍]

--------------------------------------------------

제목: 古風 七首 其三
압운 글자: 赩, 滴, 翼, 白
원문:
  公子遠行役
  鞍馬光翕赩 [압운: 赩]
  憔悴玉樓妾
  忍淚不敎滴 [압운: 滴]
  念之不可忘
  奮飛無羽翼 [압운: 翼]
  寒鍾鳴苦遲
  何時東方白 [압운: 白]

--------------------------------------------------

제목: 古風 七首 其四
압운 글자: 宮, 窮, 空, 鴻
원문:
  三冬天地閉
  龍蛇蟄幽宮 [압운: 宮]
  世道多反覆
  君子有固窮 [압운: 窮]
  虛窓列遠岫
  白雲度晴空 [압운: 空]
  從嗔不迎客
  揮琴送飛鴻 [압운: 鴻]

--------------------------------------------------

제목: 古風 七首 其五
압운 글자: 生, 驚, 橫, 耕
원문:
  蘇秦學鬼谷
  適取勞其生 [압운: 生]
  起來佩相印
  足使妻嫂驚 [압운: 驚]
  胡爲任寸舌
  抵死談縱橫 [압운: 橫]
  便有二頃田
  知渠不躬耕 [압운: 耕]

--------------------------------------------------

제목: 古風 七首 其六
압운 글자: 書, 廬, 居, 如
원문:
  山中有故人
  貽我尺素書 [압운: 書]
  學仙若有契
  此世眞蘧廬 [압운: 廬]
  軒裳非所慕
  木石難與居 [압운: 居]
  不如飮我酒
  死生任自如 [압운: 如]

--------------------------------------------------

제목: 古風 七首 其七
압운 글자: 帷, 馳, 兒, 怡
원문:
  淸朝樂無事
  十日九下帷 [압운: 帷]
  偶然出官道
  立馬看奔馳 [압운: 馳]
  草草功名士
  紛紛豪俠兒 [압운: 兒]
  歸來對黃卷
  一笑還自怡 [압운: 怡]

--------------------------------------------------

제목: 江陵道。朴安集告別。
압운 글자: 群, 雲, 君, 軍
원문:
  路俯蛟鼉窟
  山隣豺虎群 [압운: 群]
  和泥煮白浪
  帶燒墾蒼雲 [압운: 雲]
  此地難爲主
  今年幸得君 [압운: 君]
  遺民尙流涕
  恨殺愼將軍 [압운: 軍]

--------------------------------------------------

제목: 病中呈愚谷
압운 글자: 離, 知, 遲, 嗤
원문:
  讀書嗟聽瑩
  聞道愧支離 [압운: 離]
  豈繫蒼生望
  謬蒙明主知 [압운: 知]
  病諳年去速
  閑厭日斜遲 [압운: 遲]
  臥念平生事
  多爲識者嗤 [압운: 嗤]

--------------------------------------------------

제목: 哭尙德洪宰相瀹
압운 글자: 生, 情, 城, 誠
원문:
  邂逅俄成別
  驚呼已隔生 [압운: 生]
  臨書懷善誘
  對酒憶眞情 [압운: 情]
  淚溢大同水
  名懸平壤城 [압운: 城]
  應敎吠天喙
  永愧首丘誠 [압운: 誠]

--------------------------------------------------

제목: 延祐己未。予從於忠宣王。降香江南之寶陁窟。王召古杭吳壽山。一本作陳鑑如。誤也。 令寫陋容。而北村湯先生爲之贊。北歸爲人借觀。因失其所在。其後三十二年。余奉國表如京師。復得之。驚老壯之異貌。感離合之有時。題四十字爲識。
압운 글자: 春, 神, 身, 人
원문:
  我昔留形影
  靑靑兩鬢春 [압운: 春]
  流傳幾歲月
  邂逅尙精神 [압운: 神]
  此物非他物
  前身定後身 [압운: 身]
  兒孫渾不識
  相問是何人 [압운: 人]

--------------------------------------------------

제목: 寶蓋山地藏寺。用小陵龍門奉先寺韻。
압운 글자: 境, 影, 冷, 省
원문:
  當年無極翁
  道眠開勝境 [압운: 境]
  短麓團雲根
  方塘倒峯影 [압운: 影]
  葉落秋徑微
  松吟夜堂冷 [압운: 冷]
  投老窺玄關
  泯泯慙猛省 [압운: 省]

--------------------------------------------------

제목: 鄭澤堂後從軍
압운 글자: 君, 軍, 雲, 分
원문:
  書生祗白紛
  壯志孰如君 [압운: 君]
  舊慕韓司馬
  今隨霍冠軍 [압운: 軍]
  彩旗翻曙月
  畫角撼秋雲 [압운: 雲]
  珍重離亭酒
  休辭倒十分 [압운: 分]

--------------------------------------------------

제목: 湖海照磨還江南 台州寧海人
압운 글자: 丘, 繆, 秋, 舟
원문:
  佳客來千里
  幽人老一丘 [압운: 丘]
  仙標驚灑落
  友意感綢繆 [압운: 繆]
  渺渺煙波路
  蕭蕭草木秋 [압운: 秋]
  却懸徐孺榻
  空望李膺舟 [압운: 舟]

--------------------------------------------------

제목: 拱北樓應製詩 見輿地勝覽
압운 글자: 初, 書, 虛, 予
원문:
  省方南國日
  拜表北樓初 [압운: 初]
  浩蕩尊前興
  縱橫筆下書 [압운: 書]
  風高雁遵渚
  雲浮鶴沖虛 [압운: 虛]
  老矣今多病
  懽恩負倡予 [압운: 予]

--------------------------------------------------

제목: 春帖子 乙未年
압운 글자: 中, 慵, 功, 公
원문:
  換甲人稀有
  百年春夢中 [압운: 中]
  不須嫌老醜
  且可養疏慵 [압운: 慵]
  飮酒眞成僻
  看書未有功 [압운: 功]
  優游聊卒歲
  心不羨三公 [압운: 公]

--------------------------------------------------

제목: 約九日登高
압운 글자: 陽, 觴, 光, 堂
원문:
  一年秋欲盡
  佳節過重陽 [압운: 陽]
  有客思吹帽
  无人勸擧觴 [압운: 觴]
  菊灣蛩雨歇
  楓塢鶩霞光 [압운: 光]
  何處登臨好
  龍山近草堂 [압운: 堂]

--------------------------------------------------

제목: 賀黃平章 石奇
압운 글자: 君, 雲, 文, 芬
원문:
  可賀夔皐相
  端達堯舜君 [압운: 君]
  廟堂舒化日
  宮闕繞祥雲 [압운: 雲]
  旣有關張虎
  能兼絳灌文 [압운: 文]
  淸詩與草聖
  誰復繼英芬 [압운: 芬]

--------------------------------------------------

제목: 至正二年菊月廿四日。同年松墅先生。與兪長官携酒訪予。酒半。次文丞相詩韻。各賦 一首。
압운 글자: 非, 衣, 違, 歸
원문:
  白日多榮辱
  靑山無是非 [압운: 非]
  詩書誤國事
  塵土汚人衣 [압운: 衣]
  賈生似輕薄
  馮老自依違 [압운: 違]
  江上廢廬在
  吾將與子歸 [압운: 歸]

--------------------------------------------------

제목: 奉次益齋病中詩韻
압운 글자: 離, 知, 遲, 嗤
원문:
  書券今方倦
  酒尊常不離 [압운: 離]
  病侵難可免
  老至亦曾知 [압운: 知]
  桃李春風疾
  桑楡晚景遲 [압운: 遲]
  庶將勤一醉
  毋使少年嗤 [압운: 嗤]

--------------------------------------------------

제목: 次惠鑽上人詩韻。呈愚谷。
압운 글자: 親, 珍, 新, 人
원문:
  禪師愛儒老
  詩酒樂交親 [압운: 親]
  移籍杏壇敎
  分廚香積珍 [압운: 珍]
  一年行欲盡
  九日興何新 [압운: 新]
  莫負登高約
  黃花咲煞人 [압운: 人]

--------------------------------------------------

제목: 伏蒙宗伯益齋公錄示近所爲詩數篇。其折輩行。誘掖後進之意。深且切矣。雖以庸愚。寧不知感。然自惟拙澁必不能攀和。因循至今。惶悚間。公恕其逋慢之罪。再以小樂府二章示之。愈感愈悚。謹和成若干首。薰沐繕寫。拜呈左右。 地藏寺詩老杜韻
압운 글자: 境, 影, 冷, 省
원문:
  我昔游玆山
  仙村連聖境 [압운: 境]
  無極始開基
  眞公但留影 [압운: 影]
  坐愛土牀溫
  行尋雲確冷 [압운: 冷]
  檀施不辭遙
  禪流宜可省 [압운: 省]

--------------------------------------------------

제목: 座主樗軒相國席上仰賡高韻 尹奕
압운 글자: 來, 開, 杯, 頹
원문:
  一榜幾英材
  經公鑑裁來 [압운: 來]
  叢誠薦算切
  草具醵錢開 [압운: 開]
  冬日暖懽席
  春風回壽杯 [압운: 杯]
  黃花保晚節
  願以駐顏頹 [압운: 頹]

--------------------------------------------------

제목: 送柳侯
압운 글자: 生, 寧, 情, 征
원문:
  柳侯我師友
  忠孝自天生 [압운: 生]
  暫輟君王寵
  來思父母寧 [압운: 寧]
  十年燕市酒
  千里鵠峯情 [압운: 情]
  咲別尊前舊
  天寒勤遠征 [압운: 征]

--------------------------------------------------

제목: 益城府院君挽章
압운 글자: 幽, 愁, 留, 游
원문:
  南柯春夢破
  雲落夜臺幽 [압운: 幽]
  雖喜嚴顏咲
  可堪慈母愁 [압운: 愁]
  高陽徒已散
  華表跡空留 [압운: 留]
  地下如相識
  應招拙叟游 [압운: 游]

--------------------------------------------------

제목: 月城君夫人林氏挽章
압운 글자: 儒, 姑, 無, 俱
원문:
  妙齡知禮義
  家世自醇儒 [압운: 儒]
  秉德眞菜婦
  操心是魯姑 [압운: 姑]
  吹蕭期忽迫
  化劍會邪無 [압운: 無]
  忍見佳城閉
  兒孫欲與俱 [압운: 俱]

--------------------------------------------------

제목: 哭劉大諫
압운 글자: 秋, 舟, 留, 游
원문:
  與君相識久
  掘指幾春秋 [압운: 秋]
  老鶴歸華表
  佳人誓柏舟 [압운: 舟]
  傷心曾去魯
  知足未封留 [압운: 留]
  今日間凶訃
  空思左掖游 [압운: 游]

--------------------------------------------------

제목: 次紫燕島
압운 글자: 吟, 簪, 岑, 尋
원문:
  行過紫燕島
  扣枻一閑吟 [압운: 吟]
  浦漵盤如篆
  竿檣蔟似簪 [압운: 簪]
  塩烟橫近渚
  海月上遙岑 [압운: 岑]
  我有扁舟興
  他年擬重尋 [압운: 尋]

--------------------------------------------------

제목: 宿濟物寺。次壁上韻。
압운 글자: 亭, 靑, 庭, 形
원문:
  先王有遺澤
  濟物牓玆亭 [압운: 亭]
  月出乾坤白
  雲收島嶼靑 [압운: 靑]
  閑苔封古甃
  老栢蔭中庭 [압운: 庭]
  榒筆還須閣
  天慳未易形 [압운: 形]

--------------------------------------------------

제목: 送許理問
압운 글자: 貧, 賓, 磷, 人
원문:
  自君在東省
  有口說淸貧 [압운: 貧]
  始慕曳裾客
  終慚入幕賓 [압운: 賓]
  平生唯節義
  出處豈緇磷 [압운: 磷]
  別酒休辭醉
  黃花笑殺人 [압운: 人]

--------------------------------------------------

제목: 題崔御史慶親詩卷
압운 글자: 臣, 神, 親, 人
원문:
  天邑蜚英早
  頻爲執憲臣 [압운: 臣]
  拜章皆得體
  聽訟動如神 [압운: 神]
  持斧宣明詔
  稱觴慶老親 [압운: 親]
  三韓無此事
  千載有斯人 [압운: 人]

--------------------------------------------------

제목: 九日。諸公見過小酌。
압운 글자: 來, 杯, 開, 催
원문:
  病裏故人至
  客中佳節來 [압운: 來]
  暫披蒲葉席
  共擧菊花杯 [압운: 杯]
  歸意豈堪說
  笑顏聊與開 [압운: 開]
  相逢不痛飮
  節物苦相催 [압운: 催]

--------------------------------------------------

제목: 寄遼東崔，洪兩廉訪。皆鄕人。
압운 글자: 難, 韓, 冠, 桓
원문:
  聲敎無南北
  遭逢有易難 [압운: 難]
  聖朝來萬國
  佳士出三韓 [압운: 韓]
  同按范滂轡
  頻彈貢禹冠 [압운: 冠]
  書生獨何拙
  旅食久盤桓 [압운: 桓]

--------------------------------------------------

제목: 守歲
압운 글자: 羣, 分, 君, 雲
원문:
  流景不曾駐
  遠遊誰與羣 [압운: 羣]
  一燈聊共守
  兩歲欲平分 [압운: 分]
  萱背憶慈母
  椒盤違細君 [압운: 君]
  朝來有佳氣
  試筆看書雲 [압운: 雲]

--------------------------------------------------

제목: 居近呈順菴
압운 글자: 頻, 身, 新, 人
원문:
  居近靑蓮宇
  偸閑步屧頻 [압운: 頻]
  風聲鈴對語
  月影塔分身 [압운: 身]
  室邇烟霞古
  園春物象新 [압운: 新]
  知師厭塵俗
  唯不避詩人 [압운: 人]

--------------------------------------------------

제목: 寄克禮州判
압운 글자: 嘆, 餐, 難, 冠
원문:
  客裏久同處
  別來成獨嘆 [압운: 嘆]
  夜床饒晤語
  晚食屢加餐 [압운: 餐]
  漸覺趍庭近
  終知去國難 [압운: 難]
  皇恩那可負
  我輩佇彈冠 [압운: 冠]

--------------------------------------------------

제목: 六月六夜雨
압운 글자: 雲, 熏, 君, 聞
원문:
  赤地方千里
  西郊且密雲 [압운: 雲]
  羣公勤爕理
  一雨洗蒸熏 [압운: 熏]
  天意存黔首
  吾生戴聖君 [압운: 君]
  書窓欹枕耳
  不作等閑聞 [압운: 聞]

--------------------------------------------------

제목: 得家兄書
압운 글자: 遊, 幽, 頭, 流
원문:
  賤子成何事
  年年作遠遊 [압운: 遊]
  棣華開處少
  荊樹得庭幽 [압운: 幽]
  信字煩黃耳
  餘生共白頭 [압운: 頭]
  置書空悵望
  江海日東流 [압운: 流]

--------------------------------------------------

제목: 送洪義軒歸國
압운 글자: 中, 忩, 空, 風
원문:
  萬里朝天後
  三秋作客中 [압운: 中]
  歲時還欵欵
  此別更忩忩 [압운: 忩]
  鄕國情何極
  軒裳夢已空 [압운: 空]
  追隨且未可
  跋馬立西風 [압운: 風]

--------------------------------------------------

제목: 甲申元日
압운 글자: 悲, 隨, 時, 詩
원문:
  都下經三歲
  逢春却自悲 [압운: 悲]
  親衰猶遠別
  兒弱未相隨 [압운: 隨]
  物意歸生長
  人情重歲時 [압운: 時]
  屠蘓可獨飮
  萬慮入新詩 [압운: 詩]

--------------------------------------------------

제목: 人日
압운 글자: 佳, 懷, 牌, 涯
원문:
  已喜王春好
  更知人日佳 [압운: 佳]
  三韓舊風俗
  萬里老淸懷 [압운: 懷]
  星弁搖銀勝
  朝衣映祿牌 [압운: 牌]
  高堂七觴炙
  最恨隔天涯 [압운: 涯]

--------------------------------------------------

제목: 獨坐
압운 글자: 人, 塵, 親, 身
원문:
  今日無來客
  他鄕少故人 [압운: 人]
  簷聲留宿鳥
  窓影弄遊塵 [압운: 塵]
  感事看前史
  添年憶老親 [압운: 親]
  誰言能自斷
  出處不由身 [압운: 身]

--------------------------------------------------

제목: 細雨曉起
압운 글자: 廬, 餘, 踈, 書
원문:
  朝來未能起
  閉戶似吾廬 [압운: 廬]
  細雨淸明後
  羣花爛熳餘 [압운: 餘]
  病嫌佳節迫
  貧覺故人踈 [압운: 踈]
  只待陽暉出
  簷前卧曝書 [압운: 書]

--------------------------------------------------

제목: 春雨 二首
압운 글자: 眠, 烟, 懸, 年
원문:
  好雨時能至
  幽人夜不眠 [압운: 眠]
  畒鍾膏土脉
  薪桂濕厨烟 [압운: 烟]
  燕壘低初補
  花房重倒懸 [압운: 懸]
  爲農豈難事
  吾又負今年 [압운: 年]

--------------------------------------------------

제목: 春雨 二首 其二
압운 글자: 眠, 烟, 懸, 年
원문:
  花柳閑相引
  風光困欲眠 [압운: 眠]
  已愁春向晚
  更値雨如烟 [압운: 烟]
  酒債人間有
  歸心馬首懸 [압운: 懸]
  良辰自樂耳
  但願屢豊年 [압운: 年]

--------------------------------------------------

제목: 燕
압운 글자: 依, 微, 飛, 歸
원문:
  簷前相對語
  客裏故相依 [압운: 依]
  身世炎凉迫
  乾坤羽翼微 [압운: 微]
  巢成還棄去
  雛長却分飛 [압운: 飛]
  見爾增悲慨
  今年又未歸 [압운: 歸]

--------------------------------------------------

제목: 送金同知奉使東歸
압운 글자: 長, 香, 鄕, 荒
원문:
  捧詔辭丹陛
  三韓去路長 [압운: 長]
  高堂明晝錦
  寶刹散天香 [압운: 香]
  滄海浮仙境
  靑山出故鄕 [압운: 鄕]
  無勞問民瘼
  聖澤及遐荒 [압운: 荒]

--------------------------------------------------

제목: 賦順菴猴孫 二首
압운 글자: 期, 師, 詩, 欺
원문:
  造物足奇怪
  浮生無定期 [압운: 期]
  最憐人面獸
  來伴法身師 [압운: 師]
  破悶看呈技
  邀賓索賦詩 [압운: 詩]
  何須強分栗
  世俗自相欺 [압운: 欺]

--------------------------------------------------

제목: 賦順菴猴孫 二首 其二
압운 글자: 期, 師, 詩, 欺
원문:
  林棲無復望
  檻束本非期 [압운: 期]
  信斷留環處
  名傳學劒師 [압운: 師]
  臂長堪習射
  肩聳似吟詩 [압운: 詩]
  恠汝偏多詐
  逢人却被欺 [압운: 欺]

--------------------------------------------------

제목: 鄭仲孚示予去年蔚州所作東萊十首。次其韻。
압운 글자: 湄, 煕, 詩, 知
원문:
  天闊三山外
  地窮東海湄 [압운: 湄]
  民生自太古
  世運屬重煕 [압운: 煕]
  作郡多遺愛
  觀風要採詩 [압운: 詩]
  客來題滿壁
  佳句世應知 [압운: 知]

--------------------------------------------------

제목: 鄭仲孚示予去年蔚州所作東萊十首。次其韻。 其二
압운 글자: 時, 隨, 遅, 詩
원문:
  勝遊仍處處
  樂事亦時時 [압운: 時]
  我自尋花去
  人遊載酒隨 [압운: 隨]
  江平移棹晚
  山好渡橋遅 [압운: 遅]
  平甫雖無作
  仲孚宜有詩 [압운: 詩]

--------------------------------------------------

제목: 鄭仲孚示予去年蔚州所作東萊十首。次其韻。 其三
압운 글자: 居, 魚, 餘, 躇
원문:
  行邁嫌爲客
  淹留擬卜居 [압운: 居]
  憑軒聞恠鳥
  擧網得嘉魚 [압운: 魚]
  徐福尋仙處
  新羅入貢餘 [압운: 餘]
  孤城與喬木
  極目故躊躇 [압운: 躇]

--------------------------------------------------

제목: 鄭仲孚示予去年蔚州所作東萊十首。次其韻。 其四
압운 글자: 軒, 門, 繁, 尊
원문:
  山前官舍古
  積翠有幽軒 [압운: 軒]
  旣以梅爲塢
  仍將竹作門 [압운: 門]
  故知圖畫俗
  不借管絃繁 [압운: 繁]
  安得能詩客
  公餘共置尊 [압운: 尊]

--------------------------------------------------

제목: 鄭仲孚示予去年蔚州所作東萊十首。次其韻。 其五
압운 글자: 端, 官, 闌, 難
원문:
  平甫知名早
  其人想必端 [압운: 端]
  當時傳秀句
  此郡說淸官 [압운: 官]
  天意憑誰問
  宦情從此闌 [압운: 闌]
  歸軒不復駕
  今古嘆才難 [압운: 難]

--------------------------------------------------

제목: 鄭仲孚示予去年蔚州所作東萊十首。次其韻。 其六
압운 글자: 行, 平, 迎, 名
원문:
  昔我曾遊地
  君今恣意行 [압운: 行]
  仙居入海僻
  人去有臺平 [압운: 平]
  喜伴山僧往
  愁逢縣令迎 [압운: 迎]
  冬靑多異卉
  土俗不知名 [압운: 名]

--------------------------------------------------

제목: 鄭仲孚示予去年蔚州所作東萊十首。次其韻。 其七
압운 글자: 存, 溫, 煩, 論
원문:
  浴室何年有
  殘碑無復存 [압운: 存]
  地靈泉不渴
  湯沸石常溫 [압운: 溫]
  行客往來數
  居人迎送煩 [압운: 煩]
  誰敲發陰火
  此理亦難論 [압운: 論]

--------------------------------------------------

제목: 鄭仲孚示予去年蔚州所作東萊十首。次其韻。 其八
압운 글자: 飛, 衣, 依, 違
원문:
  竹間多異鳥
  慣客不驚飛 [압운: 飛]
  未解啄紅粟
  何曾惜翠衣 [압운: 衣]
  晝晴啼寂寂
  月苦聽依依 [압운: 依]
  更喜無彈射
  爾生心莫違 [압운: 違]

--------------------------------------------------

제목: 鄭仲孚示予去年蔚州所作東萊十首。次其韻。 其九
압운 글자: 長, 光, 岡, 忘
원문:
  扶桑豈云遠
  一望海天長 [압운: 長]
  不待披雲去
  先瞻出日光 [압운: 光]
  塩烟浮近渚
  戍火耿高岡 [압운: 岡]
  幸値升平代
  皇恩安敢忘 [압운: 忘]

--------------------------------------------------

제목: 鄭仲孚示予去年蔚州所作東萊十首。次其韻。 其十
압운 글자: 陳, 民, 塵, 人
원문:
  聞說十年前
  義倉多腐陳 [압운: 陳]
  君王不好利
  鄕里少游民 [압운: 民]
  單父彈琴日
  萊蕪滿甑塵 [압운: 塵]
  高臺表遺愛
  周令豈其人 [압운: 人]

--------------------------------------------------

제목: 客舍
압운 글자: 行, 名, 明, 生
원문:
  客舍臨官道
  輪蹄日夜行 [압운: 行]
  吾猶學干祿
  自惜共馳名 [압운: 名]
  世事雲俱變
  歸心月獨明 [압운: 明]
  故山秋已霽
  枕簟嫩凉生 [압운: 生]

--------------------------------------------------

제목: 九日
압운 글자: 親, 循, 隣, 神
원문:
  九日黃花酒
  高堂白髮親 [압운: 親]
  遠遊空悵望
  薄宦且因循 [압운: 循]
  秋雨荒三逕
  京塵漲四隣 [압운: 隣]
  登高猶未暇
  極目恐傷神 [압운: 神]

--------------------------------------------------

제목: 雪夜小酌
압운 글자: 和, 多, 簑, 何
원문:
  臘近纔呈瑞
  冬溫不失和 [압운: 和]
  履聲人起早
  篆迹鳥留多 [압운: 多]
  舊業餘書榻
  歸期誤釣簑 [압운: 簑]
  擁爐俱是客
  奈乏酒錢何 [압운: 何]

--------------------------------------------------

제목: 立春
압운 글자: 身, 春, 辛, 新
원문:
  江海歸無日
  京華滯此身 [압운: 身]
  未驚金馬夢
  又打土牛春 [압운: 春]
  曆法推三統
  人情見五辛 [압운: 辛]
  不曾爭歲月
  何事鬂毛新 [압운: 新]

--------------------------------------------------

제목: 乙酉元日
압운 글자: 春, 新, 辰, 親
원문:
  游宦將成老
  淹留又見春 [압운: 春]
  客中人事少
  都下歲華新 [압운: 新]
  萬國歸皇極
  千官拱紫辰 [압운: 辰]
  椒觴久未奉
  倍憶北堂親 [압운: 親]

--------------------------------------------------

제목: 人日讀杜詩。仍用其韻。
압운 글자: 時, 遅, 悲, 絲
원문:
  元日至人日
  兒童數歲時 [압운: 時]
  一年行又减
  百歲豈云遅 [압운: 遅]
  事業南柯夢
  英雄上蔡悲 [압운: 悲]
  何當問花柳
  信馬雨絲絲 [압운: 絲]

--------------------------------------------------

제목: 重送
압운 글자: 暉, 違, 稀, 歸
원문:
  客路逢寒食
  離亭對夕暉 [압운: 暉]
  宦游人易老
  心計事多違 [압운: 違]
  四海知音少
  三韓信使稀 [압운: 稀]
  靑山有成約
  羡子得先歸 [압운: 歸]

--------------------------------------------------

제목: 送同年安員之登第還鄕
압운 글자: 春, 新, 頻, 親
원문:
  三韓謹齋弟
  又占棘闈春 [압운: 春]
  丹桂連枝秀
  靑雲發軔新 [압운: 新]
  百年交契密
  萬里別離頻 [압운: 頻]
  甚欲隨君去
  高堂共有親 [압운: 親]

--------------------------------------------------

제목: 途中
압운 글자: 尋, 陰, 深, 心
원문:
  夏日雲州道
  新詩未用尋 [압운: 尋]
  風凉能却暑
  雲薄不成陰 [압운: 陰]
  水注龍門急
  山藏驛路深 [압운: 深]
  時逢村舍好
  忽起故園心 [압운: 心]

--------------------------------------------------

제목: 李陵臺
압운 글자: 侔, 侯, 羞, 留
원문:
  許國身何有
  成功命不侔 [압운: 侔]
  漢皇雖好武
  飛將未封侯 [압운: 侯]
  苦戰知無賴
  生降亦可羞 [압운: 羞]
  高臺㘅落日
  爲爾故遅留 [압운: 留]

--------------------------------------------------

제목: 發灤京
압운 글자: 謀, 流, 秋, 留
원문:
  世祖膺圖處
  劉公定鼎謀 [압운: 謀]
  地高天北極
  事往水東流 [압운: 流]
  雲出便行雨
  霜飛那待秋 [압운: 秋]
  儒衣元自薄
  早去不堪留 [압운: 留]

--------------------------------------------------

제목: 早行失道
압운 글자: 中, 窮, 陳, 人
원문:
  失道自堪笑
  一生歧路中 [압운: 中]
  只緣迷不遠
  未至哭途窮 [압운: 窮]
  尼父戒欲速
  斯言今謂陳 [압운: 陳]
  早行還落後
  深愧遅明人 [압운: 人]

--------------------------------------------------

제목: 次三藏韻
압운 글자: 來, 哉, 來, 哉
원문:
  因今乘馹去
  憶昔棄繻來 [압운: 來]
  爲報郵亭吏
  書生豈小哉 [압운: 哉]
  三藏䭾經去
  吾今送曆來 [압운: 來]
  授時幷布敎
  王事更欽哉 [압운: 哉]

--------------------------------------------------

제목: 次韻送安照磨赴遼陽
압운 글자: 居, 譽, 書, 閭
원문:
  君今忽遠適
  我亦慣僑居 [압운: 居]
  宦路多離別
  人情足毀譽 [압운: 譽]
  官淸須薄俸
  親老要安書 [압운: 書]
  敢望留軒盖
  深慙滯里閭 [압운: 閭]

--------------------------------------------------

제목: 五十
압운 글자: 言, 昏, 恩, 尊
원문:
  五十而知命
  今年感聖言 [압운: 言]
  區區爭尺寸
  役役度晨昏 [압운: 昏]
  祗是爲身計
  何曾報國恩 [압운: 恩]
  從玆不稱夭
  萬事付山尊 [압운: 尊]

--------------------------------------------------

제목: 五十 其二
압운 글자: 言, 昏, 恩, 尊
원문:
  五十而無聞
  今年愧聖言 [압운: 言]
  文章眞手拙
  利欲竟心昏 [압운: 昏]
  竊位頻霑祿
  渾家謾被恩 [압운: 恩]
  後生誠可畏
  肯伴擧匏尊 [압운: 尊]

--------------------------------------------------

제목: 監倉有感
압운 글자: 關, 艱, 間, 山
원문:
  十年儲有道
  兩界會相關 [압운: 關]
  出納當須吝
  收藏本自艱 [압운: 艱]
  智生朱墨外
  計在白黃間 [압운: 間]
  言利非吾事
  躬耕憶故山 [압운: 山]

--------------------------------------------------

제목: 監倉有感 其二
압운 글자: 時, 飢, 遅, 知
원문:
  紅腐相因日
  淸廉並進時 [압운: 時]
  吏無爭鼠耗
  帝亦念民飢 [압운: 飢]
  河溢公田沒
  陽驕農事遅 [압운: 遅]
  弘羊死已久
  天意杳難知 [압운: 知]

--------------------------------------------------

제목: 哭金理問夫人大興縣君
압운 글자: 光, 傷, 歲, 芳
원문:
  相國知名早
  夫人配德光 [압운: 光]
  死生皆有命
  富貴更堪傷 [압운: 傷]
  丹旐春風拂
  香匳曉月歲 [압운: 歲]
  恩封自天子
  赤縣遠流芳 [압운: 芳]

--------------------------------------------------

제목: 次寒松亭醴泉君所題韻
압운 글자: 門, 存, 昏, 根
원문:
  意專尋勝景
  早出故城門 [압운: 門]
  仙去松亭廢
  山藏石竈存 [압운: 存]
  人情有今古
  物像自朝昏 [압운: 昏]
  不是曾來此
  聞言謂不根 [압운: 根]

--------------------------------------------------

제목: 題八莒同年裵糾正草堂 二首
압운 글자: 年, 烟, 田, 顚
원문:
  薄宦非吾志
  閑居在晚年 [압운: 年]
  對山忘歲月
  栽竹引風烟 [압운: 烟]
  淸露蹲鴟圃
  黃雲沒鶴田 [압운: 田]
  愧予名所誤
  鞍馬到華顚 [압운: 顚]

--------------------------------------------------

제목: 題八莒同年裵糾正草堂 二首 其二
압운 글자: 年, 烟, 田, 顚
원문:
  白頭驚會面
  靑眼早忘年 [압운: 年]
  世事東流水
  親朋四散烟 [압운: 烟]
  卜隣應有地
  歸老尙無田 [압운: 田]
  每憶松巒下
  相尋發酒顚 [압운: 顚]

--------------------------------------------------

제목: 題錦州客舍
압운 글자: 來, 開, 苔, 材
원문:
  四塞路幽險
  高車豈肯來 [압운: 來]
  屋依喬木老
  軒傍好山開 [압운: 開]
  樂藉殘紅粉
  賓階點綠苔 [압운: 苔]
  興闌無秀句
  不是乏詩材 [압운: 材]

--------------------------------------------------

제목: 題錦州客舍 其二
압운 글자: 來, 開, 苔, 材
원문:
  勝游無險易
  偶向錦溪來 [압운: 來]
  𣂈确行方盡
  紆餘望忽開 [압운: 開]
  雨聲深巷樹
  山影滿庭苔 [압운: 苔]
  敎養是誰責
  地靈生異材 [압운: 材]

--------------------------------------------------

제목: 節毛詩句題稼亭 [宋褧]
압운 글자: 事, 自, 致, 志
원문:
  羲仲賓出日
  平秩東作事 [압운: 事]
  李君朝鮮人
  稼亭名有自 [압운: 自]
  敦本崇禮敎
  有年可立致 [압운: 致]
  負耒非無心
  乘桴或有志 [압운: 志]

--------------------------------------------------

제목: 節毛詩句題稼亭[余闕]
압운 글자: 晴, 生, 淸, 精
원문:
  天官初候景
  稅野待新晴 [압운: 晴]
  海上人耕早
  雪中春草生 [압운: 生]
  荷鋤忘吏役
  掩戶愛香淸 [압운: 淸]
  還省京華日
  朝服祀蒼精 [압운: 精]

--------------------------------------------------

제목: 節毛詩句題稼亭[余闕] 其二
압운 글자: 情, 耕, 城, 傾
원문:
  同年方貴顯
  常懷隱者情 [압운: 情]
  時從粉省出
  自尋黃鳥耕 [압운: 耕]
  春陽初泛野
  小雨逈遮城 [압운: 城]
  想子還釋耒
  芳尊誰與傾 [압운: 傾]

--------------------------------------------------

제목: 次韻孫承奉客中有懷 代人作
압운 글자: 中, 東, 同, 窮
원문:
  關山風雪裏
  鞍馬路岐中 [압운: 中]
  行役半天下
  歸期近海東 [압운: 東]
  無人容我拙
  非子與誰同 [압운: 同]
  傾蓋歡如舊
  彈冠喜不窮 [압운: 窮]

--------------------------------------------------

제목: 秋夜憶李達中校勘 字中。號霽亭耘叟。諡文靖。慶州人。
압운 글자: 枝, 時, 帷, 絲
원문:
  露下井梧葉
  風高庭樹枝 [압운: 枝]
  已堪悲歲暮
  況復憶君時 [압운: 時]
  蛩韻喧秋屋
  螢光鬧夜帷 [압운: 帷]
  沈吟不能寐
  兩鬢欲成絲 [압운: 絲]

--------------------------------------------------

제목: 秋夜憶李達中校勘 字中。號霽亭耘叟。諡文靖。慶州人。 其二
압운 글자: 枝, 時, 帷, 絲
원문:
  芸臺有仙李
  蕭灑若瓊枝 [압운: 枝]
  不見已多日
  相思無斷時 [압운: 時]
  幽蘭生廢徑
  病葉下空帷 [압운: 帷]
  會面應非遠
  牀頭結網絲 [압운: 絲]

--------------------------------------------------

제목: 詠菊
압운 글자: 輝, 微, 威, 飢
원문:
  我愛黃金菊
  凌寒有光輝 [압운: 輝]
  獨立晚更好
  孰謂孤芳微 [압운: 微]
  風霜雖凜冽
  亦不畏其威 [압운: 威]
  足以制頹齡
  匪獨救我飢 [압운: 飢]

--------------------------------------------------

제목: 結廬
압운 글자: 然, 前, 絃, 年
원문:
  結廬在澗曲
  地僻必茫然 [압운: 然]
  山光滿席上
  澗水鳴窓前 [압운: 前]
  高歌紫芝曲
  靜撫朱絲絃 [압운: 絃]
  門無車馬至
  此樂可終年 [압운: 年]

--------------------------------------------------

제목: 題蔚州官舍壁
압운 글자: 侵, 心, 任, 斟
원문:
  極目丘園隔
  回頭歲月侵 [압운: 侵]
  關山千里夢
  風雨五更心 [압운: 心]
  處世身如寄
  居官力不任 [압운: 任]
  攻愁無過酒
  擧酒莫停斟 [압운: 斟]

--------------------------------------------------

제목: 太和樓送海峯
압운 글자: 頭, 流, 留, 樓
원문:
  尊酒相逢地
  秋風欲盡頭 [압운: 頭]
  江山淸似畫
  光景疾如流 [압운: 流]
  吾意何由滿
  君行不少留 [압운: 留]
  斜陽照執袂
  共倚大和樓 [압운: 樓]

--------------------------------------------------

제목: 黃山途中 二首
압운 글자: 微, 歸, 暉, 飛
원문:
  江上千峯秀
  村西一逕微 [압운: 微]
  野人穿竹語
  遊騎映花歸 [압운: 歸]
  放曠耽嘉景
  徜徉到落暉 [압운: 暉]
  機心久已息
  鷗鳥不驚飛 [압운: 飛]

--------------------------------------------------

제목: 黃山途中 二首 其二
압운 글자: 之, 輝, 奇, 歸
원문:
  萬事吾衰矣
  此行天使之 [압운: 之]
  江山固淸絶
  花木政光輝 [압운: 輝]
  美景嫌詩拙
  殊方發興奇 [압운: 奇]
  野昏棲鳥定
  立馬澹忘歸 [압운: 歸]

--------------------------------------------------

제목: 寄春軒 二首
압운 글자: 村, 溫, 尊, 論
원문:
  飄零千里客
  蕭索數家村 [압운: 村]
  夢斷無由續
  心寒尙未溫 [압운: 溫]
  滯留驚節物
  陶寫賴琴尊 [압운: 尊]
  但得身能健
  悠悠不足論 [압운: 論]

--------------------------------------------------

제목: 寄春軒 二首 其二
압운 글자: 仁, 貧, 陳, 人
원문:
  萬事皆吾取
  蒼天寧匪仁 [압운: 仁]
  所嗟晚學道
  尙自未安貧 [압운: 貧]
  齊瑟徒云妙
  殷盤却笑陳 [압운: 陳]
  出奇猶可試
  豈是不知人 [압운: 人]

--------------------------------------------------

제목: 東萊雜詩 其二
압운 글자: 行, 平, 迎, 名
원문:
  落日逢僧話
  春郊信馬行 [압운: 行]
  煙消村巷永
  風軟海波平 [압운: 平]
  老樹依巖立
  長松擁道迎 [압운: 迎]
  荒臺漫無址
  猶說海雲名 [압운: 名]

--------------------------------------------------

제목: 東萊雜詩 其三
압운 글자: 端, 官, 闌, 難
원문:
  當日洪平甫
  波瀾起筆端 [압운: 端]
  高才不遇世
  晚歲此爲官 [압운: 官]
  憔悴身仍病
  吟哦興未闌 [압운: 闌]
  壁間無一字
  豈爲和詩難 [압운: 難]

--------------------------------------------------

제목: 東萊雜詩 其四
압운 글자: 軒, 門, 繁, 尊
원문:
  暫過淸明節
  閒憑積翠軒 [압운: 軒]
  地嚴森畫戟
  山靜衞朱門 [압운: 門]
  風細竹陰合
  雨晴花氣繁 [압운: 繁]
  管絃驚宿鳥
  落蕊滿金尊 [압운: 尊]

--------------------------------------------------

제목: 東萊雜詩 其五
압운 글자: 存, 溫, 煩, 論
원문:
  湯泉傳自昔
  浴室至今存 [압운: 存]
  水脈來非遠
  槽闌尙帶溫 [압운: 溫]
  一年困瘴癘
  半日洗囂煩 [압운: 煩]
  此樂除曾點
  無人可與論 [압운: 論]

--------------------------------------------------

제목: 東萊雜詩 其六
압운 글자: 飛, 衣, 依, 違
원문:
  亦知花島近
  胡蝶作團飛 [압운: 飛]
  微雨不濡地
  暗香行滿衣 [압운: 衣]
  小池魚自戲
  高樹鳥相依 [압운: 依]
  却喜同遊子
  幽期不我違 [압운: 違]

--------------------------------------------------

제목: 東萊雜詩 其七
압운 글자: 陳, 民, 塵, 人
원문:
  周令誰相識
  江臺跡已陳 [압운: 陳]
  知渠是循吏
  說德有遺民 [압운: 民]
  政簡印生綠
  宴疏琴羃塵 [압운: 塵]
  朱輪久放浪
  回首愧斯人 [압운: 人]

--------------------------------------------------

제목: 東萊雜詩 其八
압운 글자: 長, 光, 岡, 忘
원문:
  行行閱數郡
  到此意尤長 [압운: 長]
  香稻眞珠顆
  芳醪琥珀光 [압운: 光]
  泛舟尋水壑
  扶杖上山岡 [압운: 岡]
  遠謫吾何恨
  玆遊不可忘 [압운: 忘]

--------------------------------------------------

제목: 癸未重九
압운 글자: 花, 賖, 斜, 家
원문:
  地僻秋將盡
  山寒菊未花 [압운: 花]
  病知詩愈苦
  貧覺酒難賖 [압운: 賖]
  野路天容大
  村墟日脚斜 [압운: 斜]
  客懷無以遣
  薄暮過田家 [압운: 家]

--------------------------------------------------

제목: 癸未冬北還。題廣州草坪莊。
압운 글자: 鳴, 情, 平, 行
원문:
  千里行人至
  疏籬喜鵲鳴 [압운: 鳴]
  生還渾似夢
  相對可無情 [압운: 情]
  坐久燈花路
  更深樹影平 [압운: 平]
  不眠看月色
  時復下階行 [압운: 行]

--------------------------------------------------

제목: 次益齋韻三首 益齊諱齊賢。先生從父。
압운 글자: 陰, 今, 益, 喫
원문:
  行歌滄浪水
  恥憩惡木陰 [압운: 陰]
  擧世不知故
  何人能刺今 [압운: 今]
  時命難可常
  功名亦何益 [압운: 益]
  若爲安此心
  困眠且飢喫 [압운: 喫]

--------------------------------------------------

제목: 次益齋韻三首 益齊諱齊賢。先生從父。 其二
압운 글자: 樊, 門, 馬, 坐
원문:
  無心作兔窟
  觸事畏蠅樊 [압운: 樊]
  徒勞事鉛槧
  未足興家門 [압운: 門]
  歸來歎無魚
  禍福從失馬 [압운: 馬]
  安貧無所爲
  退食便淸坐 [압운: 坐]

--------------------------------------------------

제목: 次益齋韻三首 益齊諱齊賢。先生從父。 其三
압운 글자: 風, 公, 適, 滴
원문:
  可惜吾無翁
  孤墳白楊風 [압운: 風]
  亦喜吾有父
  皤然益齊公 [압운: 公]
  睦族同欣戚
  與人無莫適 [압운: 適]
  仁恩河海深
  欲報愧涓滴 [압운: 滴]

--------------------------------------------------

제목: 樂吾堂感興 八首
압운 글자: 比, 尾, 纍, 蟻
원문:
  有物在重淵
  凡鱗難竝比 [압운: 比]
  何嘗點其額
  亦不赬厥尾 [압운: 尾]
  晦養安所安
  無心就劉纍 [압운: 纍]
  動也苟失時
  鱣鯨因螻蟻 [압운: 蟻]

--------------------------------------------------

제목: 樂吾堂感興 八首 其二
압운 글자: 食, 飭, 力, 極
원문:
  周公坐待朝
  文王不遑食 [압운: 食]
  何嘗樂宴安
  凜乎存戒飭 [압운: 飭]
  反復踐中行
  孜孜盡心力 [압운: 力]
  大業竟無愆
  休光垂罔極 [압운: 極]

--------------------------------------------------

제목: 樂吾堂感興 八首 其三
압운 글자: 薄, 廓, 涸, 慱
원문:
  神物登穹蒼
  風雷相蕩薄 [압운: 薄]
  豈能安泥蟠
  頭角隘寥廓 [압운: 廓]
  變化難窺覷
  晦明而潤涸 [압운: 涸]
  疇能相攀援
  德澤推廣慱 [압운: 慱]

--------------------------------------------------

제목: 樂吾堂感興 八首 其四
압운 글자: 頭, 由, 尤, 休
원문:
  尺蠖緣孤叢
  迺上上盡頭 [압운: 頭]
  欲下却不得
  多見不自由 [압운: 由]
  始焉苟如此
  小止無悔尤 [압운: 尤]
  物微有所感
  欲進還退休 [압운: 休]

--------------------------------------------------

제목: 樂吾堂感興 八首 其五
압운 글자: 蝮, 鵩, 毒, 玉
원문:
  行莫近蠱窠
  驚蟄卽有蝮 [압운: 蝮]
  居莫近鳥巢
  啄啐則有鵩 [압운: 鵩]
  苟不愼其微
  終然肆爾毒 [압운: 毒]
  斯言君莫輕
  我迺黃金玉 [압운: 玉]

--------------------------------------------------

제목: 樂吾堂感興 八首 其六
압운 글자: 人, 身, 津, 湮
원문:
  居卑急於進
  所與亦匪人 [압운: 人]
  若跣不視地
  行險幾危身 [압운: 身]
  河流當前急
  欲渡須問津 [압운: 津]
  小安且勿躁
  勇往恐淪湮 [압운: 湮]

--------------------------------------------------

제목: 樂吾堂感興 八首 其七
압운 글자: 航, 徨, 昌, 殃
원문:
  將行有河海
  將涉無舟航 [압운: 航]
  要見我所思
  欲往還彷徨 [압운: 徨]
  才非傳說楫
  世運亦未昌 [압운: 昌]
  潛光且竢命
  妄動遭禍殃 [압운: 殃]

--------------------------------------------------

제목: 樂吾堂感興 八首 其八
압운 글자: 同, 功, 戎, 窮
원문:
  吾知過不及
  其失則爲同 [압운: 同]
  不及猶可勉
  過必隳其功 [압운: 功]
  存心須慮善
  開口或興戎 [압운: 戎]
  要當不遠復
  何至哭途窮 [압운: 窮]

--------------------------------------------------

제목: 送第二子 竱 江原監司赴任
압운 글자: 嘻, 詩, 時, 迷
원문:
  竱也觀風去
  令人不覺嘻 [압운: 嘻]
  衣無慈母線
  袖有老夫詩 [압운: 詩]
  聖主知名日
  男兒勵節時 [압운: 時]
  往哉小無怠
  世道使人迷 [압운: 迷]

--------------------------------------------------

제목: 雜興五章寄思菴
압운 글자: 阿, 華, 禾, 過
원문:
  雲松何蒼蒼
  家在山之阿 [압운: 阿]
  於焉守幽獨
  覽物悲年華 [압운: 華]
  嚶嚶聽春鳥
  又復見秋禾 [압운: 禾]
  豈我事高潔
  人自無相過 [압운: 過]

--------------------------------------------------

제목: 雜興五章寄思菴 其二
압운 글자: 綠, 獨, 木, 目
원문:
  嫣然草中花
  灼灼紅映綠 [압운: 綠]
  黃蜂來何方
  歌詠慰幽獨 [압운: 獨]
  翩翩有珍禽
  剝啄韻枯木 [압운: 木]
  事無關我心
  足以娛耳目 [압운: 目]

--------------------------------------------------

제목: 雜興五章寄思菴 其三
압운 글자: 略, 諾, 酢, 酌
원문:
  自我來山中
  事事漸疏略 [압운: 略]
  不見我所思
  蒭蕘相唯諾 [압운: 諾]
  田疇事方急
  亦未共醻酢 [압운: 酢]
  去矣勿違時
  吾當成獨酌 [압운: 酌]

--------------------------------------------------

제목: 雜興五章寄思菴 其四
압운 글자: 熟, 逐, 腹, 肉
원문:
  種粟磽磽田
  望望待其熟 [압운: 熟]
  黃雀不我貸
  竟日費驅逐 [압운: 逐]
  旣非汝所爲
  公然實汝腹 [압운: 腹]
  噫汝縱得肥
  恐爲鸇所肉 [압운: 肉]

--------------------------------------------------

제목: 雜興五章寄思菴 其五
압운 글자: 宙, 狗, 住, 友
원문:
  孤雲本無心
  汎汎遊宇宙 [압운: 宙]
  無心而白衣
  無心而蒼狗 [압운: 狗]
  無心而東西
  無心而去住 [압운: 住]
  雲我俱無心
  相與爲益友 [압운: 友]

--------------------------------------------------

제목: 思舊山 見靑邱風雅
압운 글자: 屋, 掬, 熟, 木
원문:
  舊山煙蘿中
  三椽有老屋 [압운: 屋]
  故人昨寄信
  當歸盈一掬 [압운: 掬]
  微官不放歸
  歸計徒自熟 [압운: 熟]
  愁來鳴玉琴
  霜風生古木 [압운: 木]

--------------------------------------------------

제목: 題興敎寺僧統餞行詩軸 見東文選
압운 글자: 乎, 吾, 魚, 圖
원문:
  但要無心耳
  何傷有髮乎 [압운: 乎]
  莫言儒斥佛
  嘗謂我忘吾 [압운: 吾]
  擾擾慕羶蟻
  區區呑餌魚 [압운: 魚]
  幻生多怪事
  轟醉迺良圖 [압운: 圖]

--------------------------------------------------

제목: 題祇林寺 祇林寺在含月山。尹雞林時。見勝覽。
압운 글자: 時, 枝, 疲, 詩
원문:
  聽梵祇林後
  還官半月時 [압운: 時]
  山深雲在峽
  松老草生枝 [압운: 枝]
  勇少伊泥睡
  吟長款段疲 [압운: 疲]
  此行眞可詑
  觸處有新詩 [압운: 詩]

--------------------------------------------------

제목: 挽杏村李侍中 嵒
압운 글자: 強, 光, 陽, 長
원문:
  泉裝何遽爾
  吾謂老彌強 [압운: 強]
  玉樹添風彩
  銀鉤照日光 [압운: 光]
  淸新庾開府
  終始郭汾陽 [압운: 陽]
  偶會還如昨
  投壺意自長 [압운: 長]

--------------------------------------------------

제목: 伏次拱北樓應製詩韻 幷序○樓在淸州州北三里
압운 글자: 初, 書, 虛, 予
원문:
  拱北名雖舊
  吾王敬命初 [압운: 初]
  氛埃今已掃
  雲物正當書 [압운: 書]
  宸極瞻依遠
  川原向背虛 [압운: 虛]
  斯民知所感
  責在一人予 [압운: 予]

--------------------------------------------------

제목: 附應製原次韻 權漢功 一齋
압운 글자: 初, 書, 虛, 予
원문:
  拱北樓新構
  庚申十月初 [압운: 初]
  詩從權贊善
  功自尹尙書 [압운: 書]
  古道依紅樹
  淸池倒碧虛 [압운: 虛]
  留連日將暮
  山色政愁予 [압운: 予]

--------------------------------------------------

제목: 附應製原次韻 李穡 牧隱
압운 글자: 初, 書, 虛, 予
원문:
  鸞輿淸曉動
  文物太平初 [압운: 初]
  樓迥瞻天近
  詩成奉勅書 [압운: 書]
  山光生悅懌
  秋氣集沖虛 [압운: 虛]
  他日南巡記
  含香亦有予 [압운: 予]

--------------------------------------------------

제목: 附應製原次韻 禹玄寶 養浩堂
압운 글자: 初, 書, 虛, 予
원문:
  此樓幾登陟
  臨幸古無初 [압운: 初]
  已用詩爲記
  何須史亦書 [압운: 書]
  斷坡當檻豁
  疏柳繞簷虛 [압운: 虛]
  近侍參非分
  躋攀且許予 [압운: 予]

--------------------------------------------------

제목: 道美寺病中雜詠
압운 글자: 鄕, 荒, 裳, 涼
원문:
  老來非昔日
  夢覺是他鄕 [압운: 鄕]
  地僻雲煙古
  院深松菊荒 [압운: 荒]
  吾衰穩枕簟
  客至懶衣裳 [압운: 裳]
  聊喜庭前樹
  吟風送晚涼 [압운: 涼]

--------------------------------------------------

제목: 道美寺病中雜詠 其二
압운 글자: 悲, 時, 遲, 思
원문:
  秋風滿天地
  久客不勝悲 [압운: 悲]
  迷路何多日
  還家復幾時 [압운: 時]
  病閑甘寂寞
  年去見衰遲 [압운: 遲]
  信美非吾室
  沈吟有所思 [압운: 思]

--------------------------------------------------

제목: 道美寺病中雜詠 附次韻 牧隱
압운 글자: 鄕, 荒, 裳, 涼
원문:
  怠念忘機事
  安心卽故鄕 [압운: 鄕]
  兵戈猶未戢
  田野儘多荒 [압운: 荒]
  山好常扶杖
  風寒欲綻裳 [압운: 裳]
  誰歟偕遁老
  隨分送炎涼 [압운: 涼]

--------------------------------------------------

제목: 道美寺病中雜詠 附次韻 牧隱 其二
압운 글자: 悲, 時, 遲, 思
원문:
  否傾仍遇泰
  興盡却來悲 [압운: 悲]
  國步方艱際
  天心未定時 [압운: 時]
  已驚梅綻早
  又見菊開遲 [압운: 遲]
  遁老今何似
  悠悠勞我思 [압운: 思]

--------------------------------------------------

제목: 立秋日寄敬之
압운 글자: 僧, 登, 增, 興
원문:
  江海無家客
  山林有髮僧 [압운: 僧]
  焚香蘄道泰
  對食願年登 [압운: 登]
  睡起微涼入
  吟餘老病增 [압운: 增]
  玉人何處所
  咫尺是驪興 [압운: 興]

--------------------------------------------------

제목: 病中寄敬之
압운 글자: 方, 妨, 堂, 鄕
원문:
  何日重携手
  回頭水一方 [압운: 方]
  安危書易達
  來往病相妨 [압운: 妨]
  勝境三淸洞
  閑居四友堂 [압운: 堂]
  吾將就君住
  終不老江鄕 [압운: 鄕]

--------------------------------------------------

제목: 病中寄敬之 附次韻 𪚥𪚥寺示牧隱故次之○牧隱
압운 글자: 方, 妨, 堂, 鄕
원문:
  江山成樂土
  風物異他方 [압운: 方]
  得句天機熟
  營生野興妨 [압운: 妨]
  愛樓尋客舍
  遊寺坐僧堂 [압운: 堂]
  老境眞忘世
  同年幸在鄕 [압운: 鄕]

--------------------------------------------------

제목: 淨土寺留別敬之
압운 글자: 同, 窮, 蓬, 風
원문:
  江海三年別
  招提一夜同 [압운: 同]
  對床言不盡
  握手意無窮 [압운: 窮]
  掩亂愁千緖
  飄蕭兩鬢蓬 [압운: 蓬]
  干戈何日解
  旅泊又秋風 [압운: 風]

--------------------------------------------------

제목: 淨土寺留別敬之 附次韻 惕若齋
압운 글자: 同, 窮, 蓬, 風
원문:
  奔走雖相遠
  艱難亦自同 [압운: 同]
  仲宣悲世亂
  阮籍哭途窮 [압운: 窮]
  江海孤飛雁
  乾坤𪚥轉蓬 [압운: 蓬]
  悤悤又離別
  回首碧溪風 [압운: 風]

--------------------------------------------------

제목: 寄敬之
압운 글자: 洲, 樓, 遊, 舟
원문:
  聞說開新屋
  前臨白鷺洲 [압운: 洲]
  柳陰深釣瀨
  江色映書樓 [압운: 樓]
  傲世成高臥
  懷親不遠遊 [압운: 遊]
  相期卜隣去
  爲我理輕舟 [압운: 舟]

--------------------------------------------------

제목: 道美寺樓上。送金山新住老。
압운 글자: 場, 蒼, 忙, 涼
원문:
  聞道金山寺
  全羅大道場 [압운: 場]
  峯巒橫疊翠
  樓殿入穹蒼 [압운: 蒼]
  迎候旌麾盛
  奔馳父老忙 [압운: 忙]
  甄城見吾友
  且莫說悲涼 [압운: 涼]

--------------------------------------------------

제목: 漢陽途中
압운 글자: 窮, 風, 空, 中
원문:
  病餘身已老
  客裡歲將窮 [압운: 窮]
  瘦馬鳴西日
  羸僮背朔風 [압운: 風]
  臨津氷合渡
  華嶽雪連空 [압운: 空]
  回首松山下
  君門縹渺中 [압운: 中]

--------------------------------------------------

제목: 歲除日。拜母墳。訪渠川李樂軒。
압운 글자: 家, 斜, 嗟, 花
원문:
  拜掃孤墳後
  來尋指李家 [압운: 家]
  天寒歲云暮
  村遠日初斜 [압운: 斜]
  久闊成衰病
  相逢足歎嗟 [압운: 嗟]
  可忘晶谷裡
  觴詠醉山花 [압운: 花]

--------------------------------------------------

제목: 歲除日。拜母墳。訪渠川李樂軒。 其二
압운 글자: 家, 斜, 嗟, 花
원문:
  遁夫衰甚矣
  歲晚愛田家 [압운: 家]
  把酒情多感
  題詩字半斜 [압운: 斜]
  新年聊足樂
  往事不須嗟 [압운: 嗟]
  因憶草堂句
  椒盤已頌花 [압운: 花]

--------------------------------------------------

제목: 奉寄京華故舊
압운 글자: 流, 憂, 秋, 悠
원문:
  舊業漢陰洲
  新居卽上流 [압운: 流]
  避人常抱病
  携幼日消憂 [압운: 憂]
  已老風塵際
  還驚草木秋 [압운: 秋]
  相思二三子
  西望路悠悠 [압운: 悠]

--------------------------------------------------

제목: 謁宗工鄭相國有作 宗工時在利川
압운 글자: 時, 陂, 遲, 隨
원문:
  風雨南川路
  煙花三月時 [압운: 時]
  逢人問前徑
  信馬度荒陂 [압운: 陂]
  土沃春先暖
  村閑日漸遲 [압운: 遲]
  余將萬事畢
  歲晚此追隨 [압운: 隨]

--------------------------------------------------

제목: 城南村舍書懷 四首。錄呈霽亭。重九日
압운 글자: 居, 廬, 餘, 魚
원문:
  功業關中相
  歸來漢上居 [압운: 居]
  高懸徐孺榻
  只愛孔明廬 [압운: 廬]
  風月三千首
  春秋七十餘 [압운: 餘]
  枕書是舊習
  燈下註蟲魚 [압운: 魚]

--------------------------------------------------

제목: 城南村舍書懷 四首。錄呈霽亭。重九日 其二
압운 글자: 亭, 形, 靑, 齡
원문:
  洞府稱箕谷
  江山共霽亭 [압운: 亭]
  樂天眞得道
  遯世已忘形 [압운: 形]
  顧我頭將白
  唯公眼尙靑 [압운: 靑]
  卜隣曾有約
  偕老送餘齡 [압운: 齡]

--------------------------------------------------

제목: 城南村舍書懷 四首。錄呈霽亭。重九日 其三
압운 글자: 生, 明, 迎, 情
원문:
  田家豈云樂
  來往爲營生 [압운: 生]
  茅屋山前白
  松燈雨外明 [압운: 明]
  漁樵相解笑
  僮僕亦歡迎 [압운: 迎]
  老婢勸饘粥
  可憐丘壑情 [압운: 情]

--------------------------------------------------

제목: 城南村舍書懷 四首。錄呈霽亭。重九日 其四
압운 글자: 微, 輝, 薇, 歸
원문:
  病裡逢佳節
  將誰上翠微 [압운: 微]
  秋醪新氣味
  霜菊晚光輝 [압운: 輝]
  解印陶明府
  携壺杜紫薇 [압운: 薇]
  古人惜此日
  不醉欲何歸 [압운: 歸]

--------------------------------------------------

제목: 杏村病中書事
압운 글자: 邊, 偏, 眠, 年
원문:
  貧居非舊隱
  送老此江邊 [압운: 邊]
  謀食求田遠
  爲家度地偏 [압운: 偏]
  納涼依樹坐
  避雨擁蓑眠 [압운: 眠]
  但喜農談好
  禾麻勝去年 [압운: 年]

--------------------------------------------------

제목: 憶牧隱
압운 글자: 平, 生, 成, 情
원문:
  流轉川寧地
  山川尙砥平 [압운: 平]
  病中三伏盡
  雨後一涼生 [압운: 生]
  節物驚羈旅
  風流憶老成 [압운: 成]
  何時孤柳下
  握手更論情 [압운: 情]

--------------------------------------------------

제목: 憶牧隱 附次韻 牧隱
압운 글자: 平, 生, 成, 情
원문:
  蹇步今猶甚
  沈痾未盡平 [압운: 平]
  江山空一望
  風月是三生 [압운: 生]
  世亂心逾苦
  秋涼物自成 [압운: 成]
  菜羹調玉粒
  深荷故人情 [압운: 情]

--------------------------------------------------

제목: 寄陶隱
압운 글자: 翁, 風, 通, 終
원문:
  子安年甚少
  還似老成翁 [압운: 翁]
  高義追前輩
  新詩繼國風 [압운: 風]
  三年江海謫
  一日道途通 [압운: 通]
  努力扶王室
  從今愼厥終 [압운: 終]

--------------------------------------------------

제목: 苦雨後訪陽軒
압운 글자: 晴, 征, 眀, 評
원문:
  秋風已強半
  積雨未全晴 [압운: 晴]
  泥濘人難越
  丘坑馬不征 [압운: 征]
  孤城隔岸立
  返照漏雲眀 [압운: 眀]
  世事何須慮
  詩情得細評 [압운: 評]

--------------------------------------------------

제목: 寄宗工鄭相國
압운 글자: 霞, 賖, 花, 鴉
원문:
  流離驚節物
  衰病愛煙霞 [압운: 霞]
  自喜龍門近
  猶嫌鵠嶺賖 [압운: 賖]
  陪遊擬江月
  爲樂及山花 [압운: 花]
  每日溪亭上
  徘徊至暮鴉 [압운: 鴉]

--------------------------------------------------

제목: 映湖樓留別
압운 글자: 州, 愁, 樓, 頭
원문:
  花山客半月
  今日向他州 [압운: 州]
  縱有重來約
  那堪惜別愁 [압운: 愁]
  船開芳草渡
  酒盡夕陽樓 [압운: 樓]
  行後何時了
  風塵滿馬頭 [압운: 頭]

--------------------------------------------------

제목: 山寺送竹林住持 守寧州時作
압운 글자: 秋, 遊, 浮, 州
원문:
  鍾動靑山曉
  錫飛紅樹秋 [압운: 秋]
  竹林是新住
  金洞已前遊 [압운: 遊]
  路遠月相照
  心閑雲共浮 [압운: 浮]
  襄陽趙太守
  應問李寧州 [압운: 州]

--------------------------------------------------

제목: 送龍頭住持
압운 글자: 晴, 情, 淸, 楹
원문:
  送客東郊路
  時秋積雨晴 [압운: 晴]
  繫官如醉夢
  挽袖更離情 [압운: 情]
  山下稻梁熟
  亭前沙水淸 [압운: 淸]
  料應人事少
  高興臥前楹 [압운: 楹]

--------------------------------------------------

제목: 松都客居。初秋 三首 呈諸公。
압운 글자: 生, 明, 聲, 兵
원문:
  神州積雨霽
  客舍早涼生 [압운: 生]
  情話思親戚
  恩覃愧聖明 [압운: 明]
  五更孤鶴唳
  四壁百蟲聲 [압운: 聲]
  抱病欲安往
  東南尙甲兵 [압운: 兵]

--------------------------------------------------

제목: 松都客居。初秋 三首 呈諸公。 其二
압운 글자: 難, 餐, 竿, 官
원문:
  已去復來此
  生涯漸覺難 [압운: 難]
  病妻愛床褥
  老婢苦盤餐 [압운: 餐]
  日月蟻旋磨
  功名魚上竿 [압운: 竿]
  可憐豚大輩
  碌碌戀微官 [압운: 官]

--------------------------------------------------

제목: 松都客居。初秋 三首 呈諸公。 其三
압운 글자: 鬚, 呼, 衢, 都
원문:
  潦倒一狂夫
  星星白鬢鬚 [압운: 鬚]
  交遊已渙散
  身世再嗚呼 [압운: 呼]
  舊業荒三徑
  僑居近九衢 [압운: 衢]
  却慙無寸廩
  歲晚客京都 [압운: 都]

--------------------------------------------------

제목: 呈鄭相國 地
압운 글자: 奇, 詩, 時, 期
원문:
  簡拔前朝得
  飛揚一代奇 [압운: 奇]
  枕戈看古史
  橫槊賊新詩 [압운: 詩]
  奏凱廻舟日
  論功賜第時 [압운: 時]
  可誇垂老眼
  獲覩太平期 [압운: 期]

--------------------------------------------------

제목: 用安和寺壁上鄭狀元韻題中菴 二首
압운 글자: 空, 風, 中, 紅
원문:
  首藤航一葦
  桑海遠浮空 [압운: 空]
  畫絶蘭牕雨
  心傳柏樹風 [압운: 風]
  種花依砌下
  買竹養盆中 [압운: 中]
  自愧汚淸淨
  題詩面發紅 [압운: 紅]

--------------------------------------------------

제목: 用安和寺壁上鄭狀元韻題中菴 二首 其二
압운 글자: 空, 風, 中, 紅
원문:
  再過安和寺
  閑徵往事空 [압운: 空]
  仙郞非俗類
  長老有禪風 [압운: 風]
  花木淸明後
  樓臺縹渺中 [압운: 中]
  高吟子眞句
  躑躅滿山紅 [압운: 紅]

--------------------------------------------------

제목: 次韻呈圃隱
압운 글자: 林, 音, 陰, 吟
원문:
  老去還城市
  僑居更遠林 [압운: 林]
  關門無俗客
  鼓瑟有遺音 [압운: 音]
  蒼翠憐松嶺
  茅茨憶漢陰 [압운: 陰]
  新詩起予興
  三復發高吟 [압운: 吟]

--------------------------------------------------

제목: 次韻呈圃隱 其二
압운 글자: 林, 音, 陰, 吟
원문:
  耽書窮聖域
  射策振儒林 [압운: 林]
  奉使能專對
  還家亦好音 [압운: 音]
  世塗相得喪
  天日伴晴陰 [압운: 陰]
  爲圃有眞趣
  憂來快活吟 [압운: 吟]

--------------------------------------------------

제목: 次韻呈圃隱 其三
압운 글자: 林, 音, 陰, 吟
원문:
  明朝端午是
  擬約訪禪林 [압운: 林]
  風景引吾輩
  松聲非世音 [압운: 音]
  遠公爲社主
  埜老在山陰 [압운: 陰]
  數子多佳句
  相將盡日吟 [압운: 吟]

--------------------------------------------------

제목: 次韻呈圃隱 附元韻 癸卯五月二日。有雨獨坐。遁村適來。○圃隱
압운 글자: 林, 音, 陰, 吟
원문:
  閉門聊坐睡
  微雨灑園林 [압운: 林]
  欲作靑春夢
  忽聞黃鳥音 [압운: 音]
  蕪菁花結子
  桃李葉成陰 [압운: 陰]
  時有西隣客
  相尋伴我吟 [압운: 吟]

--------------------------------------------------

제목: 次韻呈圃隱 附元韻 癸卯五月二日。有雨獨坐。遁村適來。○圃隱 其二
압운 글자: 林, 音, 陰, 吟
원문:
  遁村能避色
  不必在山林 [압운: 林]
  道直忤時俗
  詩成逼正音 [압운: 音]
  京華聊送老
  節序又生陰 [압운: 陰]
  欲把菖蒲酒
  從君一醉吟 [압운: 吟]

--------------------------------------------------

제목: 次韻呈圃隱 附元韻 癸卯五月二日。有雨獨坐。遁村適來。○圃隱 其三
압운 글자: 林, 音, 陰, 吟
원문:
  人而不如鳥
  何日去投林 [압운: 林]
  幻學妨吾道
  新聲亂雅音 [압운: 音]
  丹心歸社稷
  白髮閱光陰 [압운: 陰]
  壁上靑蛇劍
  猶能夜夜吟 [압운: 吟]

--------------------------------------------------

제목: 贈鄭三峯
압운 글자: 移, 知, 炊, 思
원문:
  鄭生應似我
  無屋屢遷移 [압운: 移]
  只賴同年愛
  今爲相國知 [압운: 知]
  借書勤夜讀
  乞米續農炊 [압운: 炊]
  莫向三峯隱
  君王亦爾思 [압운: 思]

--------------------------------------------------

제목: 寄寧州琴李兩先生
압운 글자: 生, 耕, 明, 兵
원문:
  昔守天安日
  高風見兩生 [압운: 生]
  讀書知力學
  營業事躬耕 [압운: 耕]
  嗟我頭將白
  聞君道益明 [압운: 明]
  何時再會面
  南北未休兵 [압운: 兵]

--------------------------------------------------

제목: 至日偶作。呈圃隱，陶隱，宗之三君子。
압운 글자: 陽, 張, 香, 行
원문:
  朔日是冬至
  喜逢生一陽 [압운: 陽]
  寒威徒凜冽
  暖律漸舒張 [압운: 張]
  常厭藜羹苦
  還嘗豆粥香 [압운: 香]
  幽閑誰肯問
  鴛鷺在周行 [압운: 行]

--------------------------------------------------

제목: 贈鄭三峯 三峯爲書狀官。從圃隱朝大明。
압운 글자: 經, 庭, 靑, 扃
원문:
  直道見三黜
  嘉言師六經 [압운: 經]
  厥聲隨老圃
  玉色近明庭 [압운: 庭]
  冒險心逾赤
  還家鬢尙靑 [압운: 靑]
  遁夫空白髮
  深愧守柴扃 [압운: 扃]

--------------------------------------------------

제목: 呈詔書使張學錄
압운 글자: 同, 風, 雄, 鴻
원문:
  曆數千齡啓
  車書四海同 [압운: 同]
  詞臣持使節
  國俗慕華風 [압운: 風]
  經術諸生服
  才名一世雄 [압운: 雄]
  他年幸相憶
  書札寄飛鴻 [압운: 鴻]

--------------------------------------------------

제목: 呈誥命使周典簿
압운 글자: 恩, 坤, 諼, 言
원문:
  天使傳新命
  邦君荷聖恩 [압운: 恩]
  忠誠懸日月
  喜氣塞乾坤 [압운: 坤]
  竹帛書難盡
  山河誓不諼 [압운: 諼]
  至尊如有問
  敢請獻吾言 [압운: 言]

--------------------------------------------------

제목: 哭同年崔散騎
압운 글자: 亡, 涼, 殤, 郞
원문:
  堪恨茅堂叟
  人來今已亡 [압운: 亡]
  琴床秋寂寞
  棋榻月荒涼 [압운: 涼]
  百歲足悲惋
  五旬何天殤 [압운: 殤]
  家聲知不墜
  幹蠱有賢郞 [압운: 郞]

--------------------------------------------------

제목: 哭同年崔散騎 其二
압운 글자: 親, 頻, 因, 巾
원문:
  同年九十九
  之子最情親 [압운: 親]
  出處榮枯異
  興居問訊頻 [압운: 頻]
  裭官是誰使
  感疾亦何因 [압운: 因]
  病枕聞哀訃
  無從涕滿巾 [압운: 巾]

--------------------------------------------------

제목: 病中書懷
압운 글자: 寥, 樵, 潮, 謠
원문:
  病臥無情思
  僑居轉寂寥 [압운: 寥]
  敢希霑爵祿
  自喜老漁樵 [압운: 樵]
  鳳闕凌霄漢
  龍舟趁海潮 [압운: 潮]
  紅裙不解事
  爭唱太平謠 [압운: 謠]

--------------------------------------------------

제목: 送慶尙金廉使
압운 글자: 腸, 荒, 長, 觴
원문:
  嶺南金按部
  知我暗回腸 [압운: 腸]
  羅峴孤墳在
  源村一曲荒 [압운: 荒]
  飛飛魂夢苦
  望望道塗長 [압운: 長]
  拜掃及秋晚
  黃花映酒觴 [압운: 觴]

--------------------------------------------------

제목: 贈仲晦先生
압운 글자: 門, 村, 昏, 論
원문:
  僑居依北郭
  甲第對南門 [압운: 門]
  遙望非無路
  相尋却似村 [압운: 村]
  交情通表裡
  晤語竟朝昏 [압운: 昏]
  安得比隣住
  餘懷好細論 [압운: 論]

--------------------------------------------------

제목: 冬日卽事 丙寅歲在京居作
압운 글자: 門, 村, 昏, 論
원문:
  地僻山圍屋
  天寒雪擁門 [압운: 門]
  訪人愁輦路
  屛迹遁荒村 [압운: 村]
  索酒腸難潤
  看書眼易昏 [압운: 昏]
  老懷空鬱鬱
  欲去向誰論 [압운: 論]

--------------------------------------------------

제목: 謝陶隱諫議見訪
압운 글자: 然, 憐, 眠, 年
원문:
  策蹇京華路
  眞爲後浩然 [압운: 然]
  雖云明主棄
  猶得故人憐 [압운: 憐]
  旅舍含杯醉
  直廬共被眠 [압운: 眠]
  無端交道熟
  不覺到忘年 [압운: 年]

--------------------------------------------------

제목: 送日本通信使 二首
압운 글자: 丘, 侯, 秋, 留
원문:
  結髮四方志
  何曾守一丘 [압운: 丘]
  遠遊憐季子
  博望問張侯 [압운: 侯]
  渺渺扶桑曉
  蕭蕭析木秋 [압운: 秋]
  江山雖信美
  愼勿久淹留 [압운: 留]

--------------------------------------------------

제목: 送日本通信使 二首 其二
압운 글자: 初, 墟, 餘, 予
원문:
  吾子方持節
  秋風落木初 [압운: 初]
  雲皇開國地
  漢使泛槎墟 [압운: 墟]
  名振登科後
  功高報國餘 [압운: 餘]
  水程知幾許
  杳杳正愁予 [압운: 予]

--------------------------------------------------

제목: 同年原功家。吟得四十字。
압운 글자: 風, 公, 通, 蓬
원문:
  庭柯黃葉落
  天地九秋風 [압운: 風]
  多病嗟爲客
  寬懷賴有公 [압운: 公]
  世情知毀譽
  交態見窮通 [압운: 通]
  且飮同年酒
  功名兩鬢蓬 [압운: 蓬]

--------------------------------------------------

제목: 復用前韻。呈諸君子。 呈原功
압운 글자: 風, 公, 通, 蓬
원문:
  新詩再三讀
  令我愈頭風 [압운: 風]
  題詠見餘事
  委蛇退自公 [압운: 公]
  抗章君德美
  折獄俗情通 [압운: 通]
  踽踽騎驢漢
  生涯尙斷蓬 [압운: 蓬]

--------------------------------------------------

제목: 復用前韻。呈諸君子。 呈埜堂
압운 글자: 風, 公, 通, 蓬
원문:
  賤子無高論
  先生有古風 [압운: 風]
  壺天問老子
  窓日夢周公 [압운: 公]
  已使靈臺峻
  還能聖域通 [압운: 通]
  詩成頻見寄
  只是慰飄蓬 [압운: 蓬]

--------------------------------------------------

제목: 復用前韻。呈諸君子。 自詠
압운 글자: 風, 公, 通, 蓬
원문:
  多違時世態
  丕仰古淳風 [압운: 風]
  歸去偕陶令
  安閑訪遠公 [압운: 公]
  望鄕千里遠
  問路九衢通 [압운: 通]
  煙月漢江上
  弊廬蒿與蓬 [압운: 蓬]

--------------------------------------------------

제목: 送砧上人歸金生寺
압운 글자: 歸, 奇, 飛, 思
원문:
  少年書記處
  臨老每懷歸 [압운: 歸]
  風月娛遊足
  江山景物奇 [압운: 奇]
  瀾亭今似夢
  錫杖去如飛 [압운: 飛]
  住老舊相識
  悠悠勞我思 [압운: 思]

--------------------------------------------------

제목: 次蘭坡四詠 仁孫偶關蘭坡詩卷。得此作進錄之。 松
압운 글자: 長, 霜, 涼, 傍
원문:
  栽培尺寸地
  歲久美能長 [압운: 長]
  常沐蘭坡露
  曾經柏府霜 [압운: 霜]
  性非宜糞壤
  容不改炎涼 [압운: 涼]
  爾節本高直
  肯隨桃李傍 [압운: 傍]

--------------------------------------------------

제목: 次蘭坡四詠 仁孫偶關蘭坡詩卷。得此作進錄之。 竹
압운 글자: 隅, 夫, 蘇, 扶
원문:
  竹君非俗物
  勁節有廉隅 [압운: 隅]
  揷棘遠童稚
  澆盆煩僕夫 [압운: 夫]
  題詩錦里杜
  作記雪堂蘇 [압운: 蘇]
  獨愛娟娟淨
  朝昏信杖扶 [압운: 扶]

--------------------------------------------------

제목: 次蘭坡四詠 仁孫偶關蘭坡詩卷。得此作進錄之。 梅
압운 글자: 開, 來, 摧, 徊
원문:
  和靖有梅癖
  書窓向水開 [압운: 開]
  肯同塵俗尙
  自擬玉仙來 [압운: 來]
  酷愛氷容瘦
  還愁雪骨摧 [압운: 摧]
  黃昏倚杖立
  素月共徘徊 [압운: 徊]

--------------------------------------------------

제목: 次蘭坡四詠 仁孫偶關蘭坡詩卷。得此作進錄之。 蘭
압운 글자: 香, 傷, 長, 光
원문:
  叢蘭誰是種
  李氏德馨香 [압운: 香]
  九畹已爲盛
  三閭何所傷 [압운: 傷]
  浴薰身旣潔
  握直袖應長 [압운: 長]
  白露下庭草
  猗猗尤有光 [압운: 光]

--------------------------------------------------

제목: 李浩然見訪
압운 글자: 前, 綿, 天, 然
원문:
  夏遇驪江上
  秋逢鵠嶺前 [압운: 前]
  君狂猶钁鑠
  我弱更沈綿 [압운: 綿]
  陋巷煙浮地
  高樓岫際天 [압운: 天]
  何如兩無事
  到處共飄然 [압운: 然]

--------------------------------------------------

제목: 遁村來過。云將與陶隱守歲靈隱寺。中庵所居也。
압운 글자: 塵, 春, 峋, 新
원문:
  中庵出日本
  道氣絶纖塵 [압운: 塵]
  二李慰獨夜
  三韓知幾春 [압운: 春]
  氷崖紆犖确
  雲嶺聳嶙峋 [압운: 峋]
  偃臥想高會
  如聞佳句新 [압운: 新]

--------------------------------------------------

제목: 奉答遁村
압운 글자: 藏, 昌, 場, 強
원문:
  牧翁衰也甚
  久已忘行藏 [압운: 藏]
  雪興因安道
  花神憶趙昌 [압운: 昌]
  扶衰唯有酒
  作戲每逢場 [압운: 場]
  贈策荷深意
  知君猶崛強 [압운: 強]

--------------------------------------------------

제목: 奉謝遁村送黑豆種
압운 글자: 村, 樽, 門, 軒
원문:
  黑豆遍中原
  何從出遁村 [압운: 村]
  煎湯解酒毒
  政可倒金樽 [압운: 樽]
  芳草欲侵轍
  落花方掩門 [압운: 門]
  小畦秋必熟
  儻或枉高軒 [압운: 軒]

--------------------------------------------------

제목: 寄遁村先生 二首○陶隱
압운 글자: 賖, 花, 車, 涯
원문:
  想得遁村叟
  秋來興味賖 [압운: 賖]
  淸江多白鳥
  幽墅滿黃花 [압운: 花]
  引客向蓬戶
  尋僧鳴筍車 [압운: 車]
  何時卜隣去
  一笑達生涯 [압운: 涯]

--------------------------------------------------

제목: 寄遁村先生 二首○陶隱 其二
압운 글자: 埃, 來, 隈, 開
원문:
  杜門五六日
  鞍轡已生埃 [압운: 埃]
  餘子亦何怪
  故人猶不來 [압운: 來]
  山光入簷隙
  苔色上墻隈 [압운: 隈]
  寂寞誰能問
  遺篇手自開 [압운: 開]

--------------------------------------------------

제목: 哭遁村 陶隱
압운 글자: 天, 泉, 篇, 然
원문:
  屈指誰知我
  傷心欲問天 [압운: 天]
  若齋曾萬里
  遁老又重泉 [압운: 泉]
  慷慨驚人語
  淸新絶俗篇 [압운: 篇]
  卽今俱已矣
  烏得不潸然 [압운: 然]

--------------------------------------------------

제목: 贈人
압운 글자: 分, 雲, 群, 聞
원문:
  鼎重山難轉
  時危勢自分 [압운: 分]
  淚添東海水
  夢繞北廷雲 [압운: 雲]
  老馬常思主
  哀鴻久失群 [압운: 群]
  送君歌此曲
  悽斷不堪聞 [압운: 聞]

--------------------------------------------------

제목: 題聞慶慶雲樓
압운 글자: 廻, 苔, 來, 裁
원문:
  郡樓依疊嶂
  鳥道幾沿廻 [압운: 廻]
  嗚咽緣階澗
  爛班滿岸苔 [압운: 苔]
  漁燈渡水去
  樵唱出雲來 [압운: 來]
  詩興迷多景
  提毫不敢裁 [압운: 裁]

--------------------------------------------------

제목: 題淸德樓 按輿地勝覽。淸道淸德樓。在客館東。知郡崔安乙建。崔元祐記。
압운 글자: 頭, 秋, 浮, 侯
원문:
  廨宇崇岡底
  危樓壓上頭 [압운: 頭]
  半空有平地
  炎夏似涼秋 [압운: 秋]
  民力元無借
  樓名果不浮 [압운: 浮]
  何須論四景
  淸德說崔侯 [압운: 侯]

--------------------------------------------------

제목: 拱北樓。應製。案輿地勝覽。淸州拱北樓。在州北三里。
압운 글자: 初, 書, 虛, 予
원문:
  一人登眺日
  萬物喜瞻初 [압운: 初]
  美景誰能賦
  荒詞不用書 [압운: 書]
  面南顏甚邇
  拱北意無虛 [압운: 虛]
  寓目山河秀
  雲煙亦媚予 [압운: 予]

--------------------------------------------------

제목: 立秋前一日。與田郞中同宿。祿生李岡
압운 글자: 空, 風, 紅, 同
원문:
  月出四山靜
  虫鳴一院空 [압운: 空]
  人間猶夏夜
  天上已秋風 [압운: 風]
  蘭葉露華白
  花畦煙彩紅 [압운: 紅]
  迢迢湖海夢
  今夕與君同 [압운: 同]

--------------------------------------------------

제목: 送張衡叔還西都田宰相幕李崇仁
압운 글자: 邦, 厖, 江, 雙
원문:
  相國經綸器
  朝鮮禮義邦 [압운: 邦]
  參謀今俊逸
  遺俗更醇厖 [압운: 厖]
  樓閣臨平野
  風煙接大江 [압운: 江]
  君歸如記我
  莫惜鯉魚雙 [압운: 雙]

--------------------------------------------------

제목: 次仲剛韻
압운 글자: 加, 家, 花, 茶
원문:
  涼風吹暑去
  紅樹尙交加 [압운: 加]
  入夢唯鄕曲
  嬰心是國家 [압운: 家]
  草深蘭更馥
  霜重菊猶花 [압운: 花]
  世味初嘗鼎
  悠哉且飮茶 [압운: 茶]

--------------------------------------------------

제목: 雪後復用仲剛韻
압운 글자: 加, 家, 花, 茶
원문:
  壯志知誰最
  窮愁不我加 [압운: 加]
  天寒頻飮酒
  歲暮倍思家 [압운: 家]
  獨對燕山雪
  遙懷庾嶺花 [압운: 花]
  幽居尤有味
  石鼎好煎茶 [압운: 茶]

--------------------------------------------------

제목: 送同舍生歸覲西川
압운 글자: 游, 秋, 愁, 留
원문:
  郊原明霽色
  之子卜西游 [압운: 游]
  巴峽猿聲月
  燕山雁影秋 [압운: 秋]
  覲親君底恨
  作客我偏愁 [압운: 愁]
  朋舊應相憶
  歸期莫滯留 [압운: 留]

--------------------------------------------------

제목: 贈檜堂次韻
압운 글자: 鄕, 霜, 墻, 陽
원문:
  數年俱作客
  千里共思鄕 [압운: 鄕]
  綠樹頻經雨
  黃花又帶霜 [압운: 霜]
  詩成已公屋
  酒過杜家墻 [압운: 墻]
  何日松巒路
  相尋到夕陽 [압운: 陽]

--------------------------------------------------

제목: 謁成誼叔侍郞 名遵。先君同年。乙未。拜中書參政。
압운 글자: 身, 眞, 珍, 神
원문:
  海外同年子
  門前此日身 [압운: 身]
  童心猶未化
  漢語摠非眞 [압운: 眞]
  學業頻相礪
  盤飧每賜珍 [압운: 珍]
  稼亭書一幅
  賞玩自凝神 [압운: 神]

--------------------------------------------------

제목: 謁洪仲誼博士 名義孫。累遷監察御史左司都事。出爲江西省員外郞。卒于任。
압운 글자: 淸, 名, 明, 盟
원문:
  悃愊無華甚
  玲瓏徹骨淸 [압운: 淸]
  杏山曾掌選
  桂榜首題名 [압운: 名]
  生菜盤中美
  晴波榻下明 [압운: 明]
  龍門慙忝跡
  東閤幸同盟 [압운: 盟]

--------------------------------------------------

제목: 成侍郞宅。見余廷心。先生退而志之。先人同年。右榜第二各。有能文名。
압운 글자: 林, 深, 心, 潯
원문:
  淸標眞玉樹
  早歲秀瓊林 [압운: 林]
  臺閣文章妙
  江山興味深 [압운: 深]
  選詩參古體
  誥苑寫天心 [압운: 心]
  小雨遮城句
  回頭東海潯 [압운: 潯]

--------------------------------------------------

제목: 楚石撫琴 楚石名法珍。高麗人。生于燕京
압운 글자: 深, 襟, 心, 音
원문:
  楚石一高僧
  琴中古意深 [압운: 深]
  每當明月榻
  更整淸風襟 [압운: 襟]
  悠然操古調
  怳若忘機心 [압운: 心]
  文王去已遠
  髣髴聞遺音 [압운: 音]

--------------------------------------------------

제목: 早行
압운 글자: 分, 聞, 雲, 君
원문:
  凌晨問前路
  曉色未全分 [압운: 分]
  帶月馬頭夢
  隔林人語聞 [압운: 聞]
  樹平連野霧
  風細起溪雲 [압운: 雲]
  已過三河縣
  丹心祗在君 [압운: 君]

--------------------------------------------------

제목: 漁陽縣
압운 글자: 顏, 寒, 間, 湲
원문:
  寂寂漁陽縣
  吾今一破顏 [압운: 顏]
  俗知嘗膽苦
  地接不毛寒 [압운: 寒]
  鼓角開元後
  江山至正間 [압운: 間]
  廢興流水在
  立馬聽潺湲 [압운: 湲]

--------------------------------------------------

제목: 望道者山
압운 글자: 山, 班, 間, 顏
원문:
  夙駕盧龍縣
  遙看道者山 [압운: 山]
  淺叢禽自語
  芳草馬宜班 [압운: 班]
  片月蒼松外
  孤雲翠壁間 [압운: 間]
  倘容吾卜築
  採藥駐年顏 [압운: 顏]

--------------------------------------------------

제목: 過石壁寨里 二首
압운 글자: 行, 生, 鳴, 耕
원문:
  細路縈千曲
  聊爲詰屈行 [압운: 行]
  高岡紅日上
  深谷白雲生 [압운: 生]
  石壁含煙古
  溪流得雨鳴 [압운: 鳴]
  村家知不遠
  林外有人耕 [압운: 耕]

--------------------------------------------------

제목: 過石壁寨里 二首 其二
압운 글자: 林, 心, 陰, 襟
원문:
  崎嶇登峻嶺
  亦復窮深林 [압운: 林]
  子規不盡淚
  靑山無限心 [압운: 心]
  相將踞白石
  忽爾移綠陰 [압운: 陰]
  樂哉何所去
  自足淸塵襟 [압운: 襟]

--------------------------------------------------

제목: 村家
압운 글자: 然, 便, 前, 田
원문:
  村家雖索寞
  見客便欣然 [압운: 然]
  夜酒三杯穩
  晨餐一味便 [압운: 便]
  小泉生石底
  芳草到階前 [압운: 前]
  門巷經過少
  農夫政力田 [압운: 田]

--------------------------------------------------

제목: 草宿
압운 글자: 頭, 愁, 秋, 樓
원문:
  日落平沙遠
  拏舟鴨綠頭 [압운: 頭]
  月殘胡地夢
  天盡漢關愁 [압운: 愁]
  野草偏多露
  溪風欲借秋 [압운: 秋]
  夜闌雲錦動
  突兀見高樓 [압운: 樓]

--------------------------------------------------

제목: 渡鴨綠
압운 글자: 關, 寒, 韓, 顏
원문:
  熏風吹客路
  落日照鄕關 [압운: 關]
  小雨波聲急
  平波草色寒 [압운: 寒]
  北征通萬里
  東去接三韓 [압운: 韓]
  駟馬今安在
  吾生愧滿顏 [압운: 顏]

--------------------------------------------------

제목: 長林驛
압운 글자: 涼, 光, 長, 岡
원문:
  小憩長林驛
  開襟納午涼 [압운: 涼]
  束芻扶馬壯
  杯酒照人光 [압운: 光]
  屋古山仍近
  庭空日自長 [압운: 長]
  人言曾駐蹕
  茇舍在高岡 [압운: 岡]

--------------------------------------------------

제목: 浮碧樓
압운 글자: 樓, 秋, 遊, 流
원문:
  昨過永明寺
  暫登浮碧樓 [압운: 樓]
  城空月一片
  石老雲千秋 [압운: 秋]
  麟馬去不返
  天孫何處遊 [압운: 遊]
  長嘯倚風磴
  山靑江水流 [압운: 流]

--------------------------------------------------

제목: 讀唐史 二首
압운 글자: 肥, 裳, 歸, 稀
원문:
  縱使宮中瘦
  還令宇內肥 [압운: 肥]
  忠言如藥石
  盛會似衣裳 [압운: 裳]
  闕下仆碑立
  遼東撚箭歸 [압운: 歸]
  朝來讀唐史
  忠諫至今稀 [압운: 稀]

--------------------------------------------------

제목: 讀唐史 二首 其二
압운 글자: 障, 堂, 掦, 瑭
원문:
  偃月凝心曲
  滔天可手障 [압운: 障]
  松風吹輦路
  沙月照朝堂 [압운: 堂]
  藩鎭從封殖
  天戈繼發掦 [압운: 掦]
  遙憐太阿柄
  誰倒與中瑭 [압운: 瑭]

--------------------------------------------------

제목: 小酌
압운 글자: 下, 者, 斝, 野
원문:
  年光奄云暮
  蟋蟀入床下 [압운: 下]
  幽人採芳蘭
  將以贈遠者 [압운: 者]
  悠悠對南山
  時復洗破斝 [압운: 斝]
  世路方多岐
  秋禾滿田野 [압운: 野]

--------------------------------------------------

제목: 將如京應鄕擧。途中作。
압운 글자: 中, 鴻, 功, 公
원문:
  問余何所適
  匹馬亂山中 [압운: 中]
  樹密多棲鳥
  天長見去鴻 [압운: 鴻]
  頗慙干祿學
  且試讀書功 [압운: 功]
  得失吾何患
  衡平有至公 [압운: 公]

--------------------------------------------------

제목: 山路
압운 글자: 寒, 端, 寬, 酸
원문:
  山路緣崖滑
  溪風撲帽寒 [압운: 寒]
  微茫連塞外
  縹渺入雲端 [압운: 端]
  得喪知誰管
  安危每自寬 [압운: 寬]
  他年讀行錄
  只恐鼻生酸 [압운: 酸]

--------------------------------------------------

제목: 自勉
압운 글자: 光, 塘, 狂, 場
원문:
  春風何處來
  日夕催韶光 [압운: 光]
  樹林自浮動
  微綠生池塘 [압운: 塘]
  鳥聲起人意
  游眺喜欲狂 [압운: 狂]
  時哉不可失
  往結少年場 [압운: 場]

--------------------------------------------------

제목: 古意
압운 글자: 天, 傳, 姸, 然
원문:
  寶劍埋九泉
  光芒上屬天 [압운: 天]
  千年遇老眼
  遂爲世所傳 [압운: 傳]
  碔砆或求售
  倚市爭春姸 [압운: 姸]
  龍臥待三顧
  南陽雲黯然 [압운: 然]

--------------------------------------------------

제목: 遼陽省
압운 글자: 承, 氷, 昇, 乘
원문:
  省官通問候
  驛吏謹趨承 [압운: 承]
  金相重如岳
  元公淸似氷 [압운: 氷]
  地高風自急
  野闊日初昇 [압운: 昇]
  尙恨奇觀少
  張槎儻可乘 [압운: 乘]

--------------------------------------------------

제목: 途中
압운 글자: 天, 煙, 聯, 然
원문:
  山遙連絶塞
  野闊俯長天 [압운: 天]
  崖驛臨渾水
  閭山隔斷煙 [압운: 煙]
  聚居人語雜
  遞送馬蹄聯 [압운: 聯]
  誰識新供奉
  行吟獨惘然 [압운: 然]

--------------------------------------------------

제목: 至王京
압운 글자: 堂, 蒼, 茫, 芳
원문:
  名幸題金榜
  官仍拜玉堂 [압운: 堂]
  有心應戛戛
  賦命只蒼蒼 [압운: 蒼]
  冠蓋方盈溢
  庭闈尙渺茫 [압운: 茫]
  不因餘慶在
  何得再流芳 [압운: 芳]

--------------------------------------------------

제목: 公州早發
압운 글자: 官, 懽, 灘, 鞍
원문:
  劇邑難休駕
  同年政作官 [압운: 官]
  題門初欲去
  對酒偶成懽 [압운: 懽]
  山曙雲移樹
  江寒月照灘 [압운: 灘]
  早行高興發
  佳句滿征鞍 [압운: 鞍]

--------------------------------------------------

제목: 淸州宿僧房。明日韓同年設食。汝忠
압운 글자: 尋, 陰, 深, 深
원문:
  古寺臨官道
  黃昏不費尋 [압운: 尋]
  破窓多月影
  虛榻半松陰 [압운: 陰]
  被冷知霜重
  燈殘坐夜深 [압운: 深]
  朝飧還過望
  同榜意殊深 [압운: 深]

--------------------------------------------------

제목: 三角山下
압운 글자: 行, 情, 嶸, 明
원문:
  亦知無所期
  歲晚勤我行 [압운: 行]
  駐馬三峯下
  悠然生遠情 [압운: 情]
  天高松偃蹇
  雪積山崢嶸 [압운: 嶸]
  僧舍香煙散
  跏趺送晦明 [압운: 明]

--------------------------------------------------

제목: 途中雪
압운 글자: 襪, 滑, 謁, 柮
원문:
  冬深雪方作
  驅馬凍生襪 [압운: 襪]
  落日野橋危
  寒雲山路滑 [압운: 滑]
  非關有召徵
  亦豈事干謁 [압운: 謁]
  政可返爾居
  明窓燒榾柮 [압운: 柮]

--------------------------------------------------

제목: 入城。始知前月除典理正郞，藝文應敎。
압운 글자: 官, 難, 寒, 冠
원문:
  逢人聞賀語
  驚我亦爲官 [압운: 官]
  寵異何曾望
  超升自古難 [압운: 難]
  掌銓郞署重
  演誥禁林寒 [압운: 寒]
  欲詣中門謝
  親朋爲整冠 [압운: 冠]

--------------------------------------------------

제목: 自詠
압운 글자: 冠, 難, 瀾, 刊
원문:
  達人輕爵祿
  君子重衣冠 [압운: 冠]
  自恨起家早
  已知行路難 [압운: 難]
  詞鋒森劍戟
  學海浩波瀾 [압운: 瀾]
  努力休中廢
  芳名垂不刊 [압운: 刊]

--------------------------------------------------

제목: 往事
압운 글자: 餘, 墟, 徐, 書
원문:
  誰道分離際
  自知淳朴餘 [압운: 餘]
  結繩希栗陸
  奠枕愛桑墟 [압운: 墟]
  渺渺牛金晉
  悠悠伯翳徐 [압운: 徐]
  燈前尋往事
  更讀數行書 [압운: 書]

--------------------------------------------------

제목: 早春
압운 글자: 深, 侵, 林, 簪
원문:
  早春天氣冷
  氷雪海山深 [압운: 深]
  城市人聲鬧
  樓臺雁影侵 [압운: 侵]
  落梅風動水
  芳草日穿林 [압운: 林]
  紅紫迷光景
  高吟更盍簪 [압운: 簪]

--------------------------------------------------

제목: 途中獨詠 三首
압운 글자: 情, 生, 成, 程
원문:
  君子當遠游
  遠游見眞情 [압운: 情]
  仲尼欲行道
  春風吹物生 [압운: 生]
  誰知棲棲際
  過化功乃成 [압운: 成]
  至今如日月
  帝王爲法程 [압운: 程]

--------------------------------------------------

제목: 途中獨詠 三首 其二
압운 글자: 通, 東, 中, 功
원문:
  君子當立志
  立志學始通 [압운: 通]
  君看斷港水
  何由朝海東 [압운: 東]
  盈科必不止
  道明如日中 [압운: 中]
  奈何自畫者
  揚揚誇寸功 [압운: 功]

--------------------------------------------------

제목: 途中獨詠 三首 其三
압운 글자: 仁, 辛, 倫, 荀
원문:
  君子當愼術
  矢人非不仁 [압운: 仁]
  習在洞人胸
  念之良苦辛 [압운: 辛]
  所以入學初
  明道仍明倫 [압운: 倫]
  李斯豈本性
  責在高談荀 [압운: 荀]

--------------------------------------------------

제목: 到家
압운 글자: 書, 餘, 居, 居
원문:
  天朝新內翰
  王國又中書 [압운: 書]
  海嶠三韓外
  蓬萊萬里餘 [압운: 餘]
  筆鋒描野興
  山障繞幽居 [압운: 居]
  豪氣全消未
  披雲望帝居 [압운: 居]

--------------------------------------------------

제목: 明當遠游。慨然有作。
압운 글자: 幽, 游, 悠, 騶
원문:
  寒雲屯江皐
  衆鳥依林幽 [압운: 幽]
  團圝語深夜
  知我將遠游 [압운: 游]
  母子情在中
  功名信悠悠 [압운: 悠]
  欲悔勢難止
  明發當鳴騶 [압운: 騶]

--------------------------------------------------

제목: 入直省中。聞雨次韻。
압운 글자: 生, 聲, 明, 城
원문:
  僥倖非初意
  追攀愧後生 [압운: 生]
  不眠燈有影
  更聽雨來聲 [압운: 聲]
  帷薄涼如水
  階空滴到明 [압운: 明]
  種瓜幽興動
  小圃在江城 [압운: 城]

--------------------------------------------------

제목: 遼野
압운 글자: 雲, 曛, 分, 群
원문:
  野闊民居樹
  天低馬入雲 [압운: 雲]
  醴泉遺傑句
  遼野又斜曛 [압운: 曛]
  華表仙一去
  崖頭江半分 [압운: 分]
  懿州高出地
  羊馬自成群 [압운: 群]

--------------------------------------------------

제목: 山北
압운 글자: 杯, 雷, 回, 哉
원문:
  昔年崔憲使
  風雪勸深杯 [압운: 杯]
  拙句初翻墨
  高談似轉雷 [압운: 雷]
  荒涼心更苦
  寂寞首頻回 [압운: 回]
  千載文昌後
  鷄林信美哉 [압운: 哉]

--------------------------------------------------

제목: 柏山
압운 글자: 湍, 寒, 巒, 矸
원문:
  谷密雲籠岫
  溪淸石激湍 [압운: 湍]
  地如東國秀
  天似北方寒 [압운: 寒]
  帶癭人供驛
  懷香麝入巒 [압운: 巒]
  始知霄壤大
  南越出丹矸 [압운: 矸]

--------------------------------------------------

제목: 至京師
압운 글자: 吟, 深, 金, 襟
원문:
  入城驚老眼
  觸物動高吟 [압운: 吟]
  輦轂乾坤大
  庭闈海嶠深 [압운: 深]
  謾期心匪石
  難得賦鏘金 [압운: 金]
  畢竟將安用
  黃塵易滿襟 [압운: 襟]

--------------------------------------------------

제목: 晨坐
압운 글자: 光, 囊, 香, 長
원문:
  輕陰迷曉色
  初日弄寒光 [압운: 光]
  夜氣微如縷
  天機括似囊 [압운: 囊]
  整冠將讀易
  掃地更焚香 [압운: 香]
  只此無人處
  悠然興味長 [압운: 長]

--------------------------------------------------

제목: 紀事
압운 글자: 朝, 調, 霄, 堯
원문:
  幸予少壯日
  値此太平朝 [압운: 朝]
  樽酒蒲萄凸
  盤飧芍藥調 [압운: 調]
  歌聲回迅晷
  詞氣薄層霄 [압운: 霄]
  秉燭遊何害
  吟餘但祝堯 [압운: 堯]

--------------------------------------------------

제목: 次韻題永寧寺
압운 글자: 鄕, 傍, 塘, 霜
원문:
  賦詩今有屋
  挽袖盡吾鄕 [압운: 鄕]
  蒼蘚古碑上
  白雲禪榻傍 [압운: 傍]
  森嚴列松檜
  淸泠髣池塘 [압운: 塘]
  欲摘蒲萄顆
  更來天未霜 [압운: 霜]

--------------------------------------------------

제목: 次韻題報恩寺
압운 글자: 堂, 傍, 唐, 霜
원문:
  丹髹輝御道
  蒼翠擁虛堂 [압운: 堂]
  絶似煙霞裏
  還依日月傍 [압운: 傍]
  禪窓一樂國
  世路萬瞿唐 [압운: 唐]
  靜坐澹忘返
  客中今幾霜 [압운: 霜]

--------------------------------------------------

제목: 君子 二首
압운 글자: 言, 元, 源, 存
원문:
  君子有眞樂
  妙處誠難言 [압운: 言]
  鳶飛與魚躍
  萬像同一元 [압운: 元]
  眇然稊米身
  道化所淵源 [압운: 源]
  禮樂被天下
  周孔至今存 [압운: 存]

--------------------------------------------------

제목: 君子 二首 其二
압운 글자: 慍, 隱, 運, 問
원문:
  君子有肥遯
  無悶亦無慍 [압운: 慍]
  城市何所營
  山林何所隱 [압운: 隱]
  久矣混常流
  川上觀氣運 [압운: 運]
  悠然撫四達
  無心望華問 [압운: 問]

--------------------------------------------------

제목: 回至田舍夜宿
압운 글자: 家, 沙, 霞, 花
원문:
  公餘尋野逕
  夢裏到田家 [압운: 家]
  罷亞風吹稻
  婆娑月滿沙 [압운: 沙]
  薄衣侵曉露
  古寺映朝霞 [압운: 霞]
  小酌忘身世
  陶然落眼花 [압운: 花]

--------------------------------------------------

제목: 送徐尙書東歸
압운 글자: 靑, 亭, 經, 醒
원문:
  馬頭鴨水綠
  客背燕山靑 [압운: 靑]
  風雪三千里
  夕陽長短亭 [압운: 亭]
  因君今又去
  憶我昔曾經 [압운: 經]
  別酒莫辭醉
  天寒吹易醒 [압운: 醒]

--------------------------------------------------

제목: 院中首領官皆公差。穡權行經歷事。蒙召赴省。時帝在西內。省官坐西廊。先君同年成參政望見穡曰。何爲來哉。穡曰。今權翰林首領官。蒙召而來。公曰。此必高麗王功臣號事也。且擧王名曰。今王歟。穡曰然。公曰。生而得此甚罕。退稟歐陽承旨。撰定親仁輔義，宣忠奉國，彰惠靖遠十二字以進云。
압운 글자: 偏, 年, 聯, 傳
원문:
  東國藩籬固
  中朝卵翼偏 [압운: 偏]
  功臣十二字
  聖壽萬千年 [압운: 年]
  絶域仁風動
  孤芳戚畹聯 [압운: 聯]
  宣忠仍靖遠
  天訓永相傳 [압운: 傳]

--------------------------------------------------

제목: 薊門途中
압운 글자: 華, 鴉, 花, 家
원문:
  岳瀆埋雲氣
  煙塵暗日華 [압운: 華]
  天寒歸野鶴
  林暝集昏鴉 [압운: 鴉]
  山送霏微雪
  風摧爛熳花 [압운: 花]
  可憐東海客
  匹馬獨還家 [압운: 家]

--------------------------------------------------

제목: 遷民鎭
압운 글자: 低, 齊, 雞, 西
원문:
  連山入滄海
  崖上路高低 [압운: 低]
  得贈誰何緩
  陳兵左右齊 [압운: 齊]
  周人歌碩鼠
  齊客解鳴雞 [압운: 雞]
  爲問千夫長
  吾轅幾度西 [압운: 西]

--------------------------------------------------

제목: 十三山
압운 글자: 風, 峯, 功, 蹤
원문:
  嘗讀十洲記
  永懷三島風 [압운: 風]
  流年驚閏月
  神女賸奇峯 [압운: 峯]
  雲雨迷仙夢
  星霜感歲功 [압운: 功]
  何當携錦瑟
  丘壑寄吾蹤 [압운: 蹤]

--------------------------------------------------

제목: 過亭子河。宿白里。明朝被僧詰責。
압운 글자: 津, 人, 珍, 馴
원문:
  赧面逢沮溺
  吾生數問津 [압운: 津]
  謾言思土俗
  漸不喜鄕人 [압운: 人]
  夜宿窓無紙
  朝飧飯少珍 [압운: 珍]
  狂僧新長髮
  黠性自難馴 [압운: 馴]

--------------------------------------------------

제목: 王京
압운 글자: 林, 音, 心, 金
원문:
  物色茫無際
  天敎屬翰林 [압운: 林]
  還鄕春作伴
  對酒月知音 [압운: 音]
  獨抱多年影
  初回萬里心 [압운: 心]
  親朋爭迓勞
  厚意重南金 [압운: 金]

--------------------------------------------------

제목: 遣興
압운 글자: 詩, 巵, 時, 知
원문:
  遠游曾有賦
  小隱又題詩 [압운: 詩]
  吾道不材木
  世情無底巵 [압운: 巵]
  淸吟明月夕
  爛醉落花時 [압운: 時]
  只恨曾狂甚
  虛名謬見知 [압운: 知]

--------------------------------------------------

제목: 拜掃
압운 글자: 多, 柯, 過, 何
원문:
  拜掃松楸地
  星霜亦已多 [압운: 多]
  宿根春吐葉
  新樹雨添柯 [압운: 柯]
  鼇禁自無夢
  鹿門誰見過 [압운: 過]
  尙嫌天上客
  書札問如何 [압운: 何]

--------------------------------------------------

제목: 還松京
압운 글자: 前, 天, 然, 筵
원문:
  謁母韓山下
  朝王魏闕前 [압운: 前]
  握蘭知有地
  泣竹豈無天 [압운: 天]
  忠孝當如是
  行藏非偶然 [압운: 然]
  時看堂上燕
  補壘汚華筵 [압운: 筵]

--------------------------------------------------

제목: 遣興 其二
압운 글자: 情, 形, 嬴, 明
원문:
  世事那容算
  無端感我情 [압운: 情]
  紙鳶風借勢
  土偶雨亡形 [압운: 形]
  得隴休思蜀
  興劉定在嬴 [압운: 嬴]
  悠然成一笑
  天道甚分明 [압운: 明]

--------------------------------------------------

제목: 遣興 其三
압운 글자: 都, 狐, 圖, 觚
원문:
  鳳舞盤安地
  龍興鼎定都 [압운: 都]
  已無投器鼠
  何患假威狐 [압운: 狐]
  雷雨洗舊染
  山河扶壯圖 [압운: 圖]
  中興誰有頌
  愧我僅操觚 [압운: 觚]

--------------------------------------------------

제목: 病暇自詠
압운 글자: 多, 莎, 何, 過
원문:
  僑居仍病久
  謁告得閑多 [압운: 多]
  榻冷風生樹
  庭空雀踏莎 [압운: 莎]
  精神聊自養
  和劑乃吾何 [압운: 何]
  數日尤多幸
  親朋數見過 [압운: 過]

--------------------------------------------------

제목: 送晉州李判官。兼簡同年全記室。二首。
압운 글자: 隣, 頻, 秦, 塵
원문:
  聞說流頭好
  靑爲幕府隣 [압운: 隣]
  但令公事少
  豈善出游頻 [압운: 頻]
  怪語如聞晉
  遺氓尙避秦 [압운: 秦]
  君能蹤跡否
  四海正風塵 [압운: 塵]

--------------------------------------------------

제목: 送晉州李判官。兼簡同年全記室。二首。 其二
압운 글자: 稀, 衣, 肥, 歸
원문:
  記室忘年友
  名聲天下稀 [압운: 稀]
  江樓涼滿座
  竹閤翠沾衣 [압운: 衣]
  紅杮霜初重
  白魚秋正肥 [압운: 肥]
  淸游應未艾
  南望送人歸 [압운: 歸]

--------------------------------------------------

제목: 新拜祭酒。謁文廟。
압운 글자: 聯, 年, 天, 然
원문:
  書生無寸效
  高步上華聯 [압운: 聯]
  祭酒秩三品
  登科今五年 [압운: 年]
  易窮千歲日
  難述四時天 [압운: 天]
  屛氣增深惕
  英靈正凜然 [압운: 然]

--------------------------------------------------

제목: 借屋
압운 글자: 門, 言, 銀, 村
원문:
  借屋隣工部
  兼官玷閤門 [압운: 門]
  高軒頻見過
  淸坐輒忘言 [압운: 言]
  古井泉生雪
  長松月掛銀 [압운: 銀]
  自知無俗累
  絶似臥山村 [압운: 村]

--------------------------------------------------

제목: 郊行
압운 글자: 潮, 鑣, 迢, 驕
원문:
  草長新過雨
  江動欲回潮 [압운: 潮]
  野聽浮屠磬
  郊聯刺史鑣 [압운: 鑣]
  山多靑冉冉
  雲遠白迢迢 [압운: 迢]
  情興無人會
  春風馬足驕 [압운: 驕]

--------------------------------------------------

제목: 聞倭賊犯韓州。請暇省母。途中三首。
압운 글자: 酸, 還, 寬, 間
원문:
  初聞疑是夢
  欲去鼻辛酸 [압운: 酸]
  家信夜來至
  陛辭今始還 [압운: 還]
  宦游親望久
  歸省聖恩寬 [압운: 寬]
  出處在天命
  徒勞方寸間 [압운: 間]

--------------------------------------------------

제목: 聞倭賊犯韓州。請暇省母。途中三首。 其二
압운 글자: 條, 遙, 橋, 喬
원문:
  蒼黃出城闕
  僕從亦蕭條 [압운: 條]
  草際浮煙淡
  天邊去路遙 [압운: 遙]
  心忙難縮地
  足疾屢逢橋 [압운: 橋]
  鳧舄或可借
  遙遙王子喬 [압운: 喬]

--------------------------------------------------

제목: 聞倭賊犯韓州。請暇省母。途中三首。 其三
압운 글자: 恩, 魂, 昆, 痕
원문:
  京輦非親意
  江湖負主恩 [압운: 恩]
  問安頻入夢
  聞難更銷魂 [압운: 魂]
  官大少朋從
  身孤無弟昆 [압운: 昆]
  慈堂定無恙
  天地淚雙痕 [압운: 痕]

--------------------------------------------------

제목: 夏日卽事
압운 글자: 吟, 心, 陰, 潛
원문:
  溽暑經過少
  靜居長短吟 [압운: 吟]
  偶然觀物化
  亦復明我心 [압운: 心]
  蟻陣跳白雨
  鶯梭懸綠陰 [압운: 陰]
  吾廬信可愛
  卽是晉陶潛 [압운: 潛]

--------------------------------------------------

제목: 寄呈伯父
압운 글자: 來, 裁, 開, 徊
원문:
  禍福元相倚
  悲歡亦倘來 [압운: 來]
  一心如有定
  萬事豈難裁 [압운: 裁]
  最愛黃花約
  偏知九日開 [압운: 開]
  東籬今寂寞
  緬想獨徘徊 [압운: 徊]

--------------------------------------------------

제목: 夏日卽事
압운 글자: 詩, 枝, 時, 離
원문:
  退食多幽興
  披囊閱舊詩 [압운: 詩]
  蟻行當檻樹
  鶯語近窓枝 [압운: 枝]
  簷日天低處
  墻雲雨過時 [압운: 時]
  非開傲斯世
  自是厭仳離 [압운: 離]

--------------------------------------------------

제목: 望雨
압운 글자: 悅, 絶, 列, 熱
원문:
  公餘甘獨居
  幽事可怡悅 [압운: 悅]
  山雨分不來
  遙看更奇絶 [압운: 絶]
  巖姿雜濃淡
  雲樹森成列 [압운: 列]
  朝馬汗珠流
  城中方酷熱 [압운: 熱]

--------------------------------------------------

제목: 寶蓋山地藏寺
압운 글자: 境, 影, 冷, 省
원문:
  游山如啖蔗
  最愛入佳境 [압운: 境]
  雲望共無心
  溪行獨携影 [압운: 影]
  鍾魚林壑空
  殿宇松杉冷 [압운: 冷]
  甚欲辦靑纏
  臨風更三省 [압운: 省]

--------------------------------------------------

제목: 待月
압운 글자: 繁, 喧, 昏, 言
원문:
  待月月未出
  久立天星繁 [압운: 繁]
  河漢淨如洗
  萬家寂無喧 [압운: 喧]
  須臾寫銀浪
  岩谷收餘昏 [압운: 昏]
  淸賞愜幽意
  快哉誰與言 [압운: 言]

--------------------------------------------------

제목: 微雨
압운 글자: 迹, 壁, 滴, 夕
원문:
  置身夷惠間
  誰能辨心迹 [압운: 迹]
  涉獵書五車
  偃息家四壁 [압운: 壁]
  焚香聞細雨
  松竹有餘滴 [압운: 滴]
  亦足淸我心
  微吟竟日夕 [압운: 夕]

--------------------------------------------------

제목: 直廬。聞李將軍家會客。
압운 글자: 吟, 心, 陰, 簪
원문:
  客子秋饒興
  將軍晚學吟 [압운: 吟]
  一樽思共醉
  萬事恨違心 [압운: 心]
  漏遠風傳晝
  簾虛日轉陰 [압운: 陰]
  緬懷陶與阮
  跌宕謝巾簪 [압운: 簪]

--------------------------------------------------

제목: 觀射
압운 글자: 筵, 弦, 傳, 賢
원문:
  平郊天幕迥
  射垜敞華筵 [압운: 筵]
  鳴鏑風生䎂
  張弓月上弦 [압운: 弦]
  穿楊初甚駭
  沒石更難傳 [압운: 傳]
  君子仍觀德
  操心世所賢 [압운: 賢]

--------------------------------------------------

제목: 聞金樞副遇害
압운 글자: 初, 書, 虛, 如
원문:
  劍戟交鋒處
  朝廷破膽初 [압운: 初]
  方思築城策
  催下點軍書 [압운: 書]
  騅馬心猶壯
  靑蛇讖豈虛 [압운: 虛]
  腐儒文墨爾
  他日定何如 [압운: 如]

--------------------------------------------------

제목: 禹磾將軍來報鐵州戰
압운 글자: 看, 間, 官, 山
원문:
  乘勝長驅際
  橫戈突立看 [압운: 看]
  風腥三躍後
  天黑一呼間 [압운: 間]
  賈勇逢強敵
  褒忠進美官 [압운: 官]
  勉哉當更愼
  九鼎重如山 [압운: 山]

--------------------------------------------------

제목: 聞賊入西京
압운 글자: 爲, 時, 知, 頤
원문:
  豈謂便如此
  茫然迷所爲 [압운: 爲]
  到頭須信命
  閉口莫談時 [압운: 時]
  戎器積年備
  將材明主知 [압운: 知]
  臨機竟何恃
  寂寞涕交頤 [압운: 頤]

--------------------------------------------------

제목: 悶甚又作
압운 글자: 勞, 蕭, 高, 姚
원문:
  却敵多驍將
  方興誰怨勞 [압운: 勞]
  風輕旗閃閃
  天遠馬蕭蕭 [압운: 蕭]
  落日忠心壯
  黃雲殺氣高 [압운: 高]
  成功夢卜吉
  大將是嫖姚 [압운: 姚]

--------------------------------------------------

제목: 聞咸從戰不利
압운 글자: 奇, 危, 辭, 尸
원문:
  縱負張飛勇
  難師李廣奇 [압운: 奇]
  由來知節制
  未見有傾危 [압운: 危]
  自信連雞鬪
  誰知暴虎辭 [압운: 辭]
  奈何呼吸頃
  尙不戒輿尸 [압운: 尸]

--------------------------------------------------

제목: 聞丁臣桂軍不却
압운 글자: 分, 軍, 雲, 曛
원문:
  獨立驚絃外
  橫戈勢自分 [압운: 分]
  紛然道濟策
  屹爾慕容軍 [압운: 軍]
  峻路埋春雪
  荒城覆晚雲 [압운: 雲]
  寂寥歸騎盡
  賊壘日將曛 [압운: 曛]

--------------------------------------------------

제목: 上巳
압운 글자: 催, 來, 陪, 回
원문:
  上巳春光好
  中都喜氣催 [압운: 催]
  人從曲江醉
  樂自太常來 [압운: 來]
  盛事今難繼
  高才豈易陪 [압운: 陪]
  踏靑隨處是
  須挽李唐回 [압운: 回]

--------------------------------------------------

제목: 雨
압운 글자: 濕, 及, 立, 集
원문:
  一春知幾雨
  岸幘從衣濕 [압운: 濕]
  自喜農有事
  時哉要須及 [압운: 及]
  花間新水生
  柳外殘虹立 [압운: 立]
  忽得晚晴詩
  茅簷暝痕集 [압운: 集]

--------------------------------------------------

제목: 讀同年司空伯亶送李永哲詩。次韻。因勉李生云。伯亶名實
압운 글자: 功, 窮, 風, 工
원문:
  學道須知命
  看書要積功 [압운: 功]
  軒裳非我達
  蓬蓽豈吾窮 [압운: 窮]
  世事羊腸路
  人心馬耳風 [압운: 風]
  王良如詭遇
  誰肯許良工 [압운: 工]

--------------------------------------------------

제목: 聞李生誦伯亶詩。欣然次其韻。七首 其二 新搆書齋二首
압운 글자: 篇, 連, 仙, 然
원문:
  身世家四壁
  光陰詩百篇 [압운: 篇]
  逕幽春草合
  窓淺野雲連 [압운: 連]
  扣門無俗客
  行地定飛仙 [압운: 仙]
  借問年來興
  如何孟浩然 [압운: 然]

--------------------------------------------------

제목: 用伯亶勉李生韻。自責。
압운 글자: 功, 窮, 風, 工
원문:
  跡托絲綸地
  身無尺寸功 [압운: 功]
  讀書將底用
  貪祿爲嫌窮 [압운: 窮]
  可恃舟無楫
  由來海有風 [압운: 風]
  設官無大小
  摠是代天工 [압운: 工]

--------------------------------------------------

제목: 種菊 三首
압운 글자: 嫉, 日, 密, 溢
원문:
  種菊添我淸
  天工却媢嫉 [압운: 嫉]
  罷雨動以風
  收雲炙以日 [압운: 日]
  搖搖不自持
  七脈方未密 [압운: 密]
  願借終夕陰
  令渠生意溢 [압운: 溢]

--------------------------------------------------

제목: 種菊 三首 其二
압운 글자: 姸, 煙, 天, 然
원문:
  種菊添我幽
  軒戶俄淸姸 [압운: 姸]
  長莖削寒玉
  嫩葉凝靑煙 [압운: 煙]
  旣晴又欲雨
  不憂傷爾天 [압운: 天]
  天工豈私我
  物生各自然 [압운: 然]

--------------------------------------------------

제목: 種菊 三首 其三
압운 글자: 暮, 嫵, 趣, 路
원문:
  種菊添我逸
  深期在歲暮 [압운: 暮]
  霜淸秀色明
  白酒相媚嫵 [압운: 嫵]
  落帽自風流
  誰會悠然趣 [압운: 趣]
  淵明千載人
  欲訪恐迷路 [압운: 路]

--------------------------------------------------

제목: 幽居
압운 글자: 餘, 蛆, 書, 歟
원문:
  最愛幽居僻
  林泉興有餘 [압운: 餘]
  出門山擁馬
  入室酒浮蛆 [압운: 蛆]
  園靜宜扶策
  窓明快讀書 [압운: 書]
  陶然是眞隱
  何必賦歸歟 [압운: 歟]

--------------------------------------------------

제목: 田莊 其二
압운 글자: 紛, 分, 雲, 勤
원문:
  農夫方有事
  更喜絶塵紛 [압운: 紛]
  畦塍靑將合
  陂塘綠見分 [압운: 分]
  近山頻得雨
  多稼自如雲 [압운: 雲]
  卜築將歸老
  相招意甚勤 [압운: 勤]

--------------------------------------------------

제목: 與鄭淸風同賦
압운 글자: 脯, 鬚, 扶, 愚
원문:
  午來多至夕
  晨坐輒忘脯 [압운: 脯]
  山可靑君眼
  詩應白我鬚 [압운: 鬚]
  吟哦聊自快
  登陟亦相扶 [압운: 扶]
  興味誰能識
  傍人誚大愚 [압운: 愚]

--------------------------------------------------

제목: 與鄭淸風同賦 其二
압운 글자: 家, 沙, 嗟, 華
원문:
  相從無俗士
  所適是詩家 [압운: 家]
  山興行隨雨
  溪吟坐畫沙 [압운: 沙]
  一閑天所賦
  萬事我何嗟 [압운: 嗟]
  芍藥引高興
  春風凝露華 [압운: 華]

--------------------------------------------------

제목: 與鄭淸風同賦 其三
압운 글자: 悲, 時, 辭, 詩
원문:
  騰踔癡兒黠
  蹉跎壯士悲 [압운: 悲]
  紙鳶風得勢
  石燕雨乘時 [압운: 時]
  對酒君能賦
  歸田我有辭 [압운: 辭]
  尙緣心磊落
  更作遣懷詩 [압운: 詩]

--------------------------------------------------

제목: 與鄭淸風同賦 其四
압운 글자: 翁, 童, 楓, 功
원문:
  㝡喜幽居樂
  何曾負此翁 [압운: 翁]
  關門麾俗客
  訓字敎頑童 [압운: 童]
  雨浥空庭草
  煙迷斷麓楓 [압운: 楓]
  詩成更高詠
  頗覺有神功 [압운: 功]

--------------------------------------------------

제목: 懷古
압운 글자: 流, 悠, 秋, 求
원문:
  古人猶不死
  千載想風流 [압운: 流]
  事過尤明白
  心同豈謬悠 [압운: 悠]
  雨聲深巷夜
  燈影小牕秋 [압운: 秋]
  耿耿無窮意
  他年祗自求 [압운: 求]

--------------------------------------------------

제목: 雨中與鄭淸風述懷 三首
압운 글자: 脯, 鬚, 扶, 呼
원문:
  遠游如夢寐
  淸坐聽朝脯 [압운: 脯]
  已分棲蝸角
  猶驚將虎鬚 [압운: 鬚]
  雨床邀客坐
  泥巷倩人扶 [압운: 扶]
  我拙寧他適
  淸風屢見呼 [압운: 呼]

--------------------------------------------------

제목: 雨中與鄭淸風述懷 三首 其二
압운 글자: 家, 沙, 嗟, 華
원문:
  密林黃鳥語
  微雨故人家 [압운: 家]
  暗綠煙生樹
  殘紅雪落沙 [압운: 沙]
  酒餘宜熟睡
  兵後動深嗟 [압운: 嗟]
  可笑門前客
  馳名鬢欲華 [압운: 華]

--------------------------------------------------

제목: 雨中與鄭淸風述懷 三首 其三
압운 글자: 鷗, 游, 收, 憂
원문:
  浪迹今何似
  飄飄萬里鷗 [압운: 鷗]
  江湖連夢寐
  冠蓋謝交游 [압운: 游]
  春去花猶在
  風來雨乍收 [압운: 收]
  軒窓堪避俗
  相對輒忘憂 [압운: 憂]

--------------------------------------------------

제목: 卜築呈李郞中 岡○三首
압운 글자: 家, 華, 磨, 霞
원문:
  禁直多通籍
  宮墻競卜家 [압운: 家]
  獨予甘寂寞
  與子絶紛華 [압운: 華]
  松影日中薄
  山光秋後磨 [압운: 磨]
  那知繫簪紱
  却似在煙霞 [압운: 霞]

--------------------------------------------------

제목: 卜築呈李郞中 岡○三首 其二
압운 글자: 夫, 趨, 塗, 壺
원문:
  日日回朝馬
  時時董役夫 [압운: 夫]
  家童嗔巧避
  邑子謝來趨 [압운: 趨]
  霜透茨初蓋
  氷生壁始塗 [압운: 塗]
  漸知幽事足
  野老亦提壺 [압운: 壺]

--------------------------------------------------

제목: 卜築呈李郞中 岡○三首 其三
압운 글자: 昏, 論, 門, 原
원문:
  秋抄風初冷
  雲端日欲昏 [압운: 昏]
  土功猶未斷
  露宿更何論 [압운: 論]
  水遠浮坤軸
  山高壓海門 [압운: 門]
  前峯一登眺
  萬里盡平原 [압운: 原]

--------------------------------------------------

제목: 無題
압운 글자: 際, 制, 計, 禘
원문:
  鳥飛天有餘
  魚行水無際 [압운: 際]
  名利甚韁鎖
  使我難自制 [압운: 制]
  當時四老人
  亦墜留侯計 [압운: 計]
  幸無貪功心
  萬事如說禘 [압운: 禘]

--------------------------------------------------

제목: 早起 二首
압운 글자: 寒, 巒, 觀, 冠
원문:
  過溪憐淨淥
  入谷怯微寒 [압운: 寒]
  宿霧連平野
  朝陽在遠巒 [압운: 巒]
  肯嫌頻早起
  只要縱奇觀 [압운: 觀]
  山頂更小立
  天風吹倒冠 [압운: 冠]

--------------------------------------------------

제목: 早起 二首 其二
압운 글자: 襲, 集, 濕, 立
원문:
  晨行爽肝肺
  不受塵累襲 [압운: 襲]
  夜旦鄙吝消
  方寸沖虛集 [압운: 集]
  水聲聞更細
  山光望如濕 [압운: 濕]
  祗此淸甚時
  夷齊難獨立 [압운: 立]

--------------------------------------------------

제목: 新居
압운 글자: 雲, 紋, 焚, 文
원문:
  舟運花山木
  簷垂白岳雲 [압운: 雲]
  築階隨地勢
  鑿井起波紋 [압운: 紋]
  牕淺雨頻洒
  室虛香可焚 [압운: 焚]
  讀書淸我意
  誰肯爲論文 [압운: 文]

--------------------------------------------------

제목: 愛靜
압운 글자: 心, 尋, 林, 吟
원문:
  愛靜深成癖
  移居始愜心 [압운: 心]
  只愁違定省
  自喜絶追尋 [압운: 尋]
  山淺橫微徑
  溪淸遶翠林 [압운: 林]
  君恩今更重
  遇興卽高吟 [압운: 吟]

--------------------------------------------------

제목: 姊妹
압운 글자: 寬, 鸞, 寒, 圝
원문:
  姊妹皆親側
  情懷敢自寬 [압운: 寬]
  擬供氷上鯉
  誰弔鏡中鸞 [압운: 鸞]
  瑞谷風聲急
  童城海氣寒 [압운: 寒]
  太平何日是
  笑語得團圝 [압운: 圝]

--------------------------------------------------

제목: 白嶽
압운 글자: 眞, 均, 身, 辛
원문:
  鵠嶺仍端小
  共言天錄眞 [압운: 眞]
  新居勞費等
  禁衛往來均 [압운: 均]
  冷飯氷消口
  輕裘雪滿身 [압운: 身]
  精誠有日照
  安敢鼻酸辛 [압운: 辛]

--------------------------------------------------

제목: 記事
압운 글자: 安, 難, 餐, 殘
원문:
  望秩山川迥
  持盈社稷安 [압운: 安]
  齋房淸坐易
  祝冊淨書難 [압운: 難]
  倒斝來宣醞
  堆盤盡賜餐 [압운: 餐]
  夜深吟更好
  耿耿一燈殘 [압운: 殘]

--------------------------------------------------

제목: 可憐哉 三首
압운 글자: 儀, 譏, 違, 希
원문:
  可憐哉此身
  矮陋無容儀 [압운: 儀]
  自觀尙可厭
  所以人共譏 [압운: 譏]
  興俯不中式
  語言每多違 [압운: 違]
  尙企晏子短
  高風千載希 [압운: 希]

--------------------------------------------------

제목: 可憐哉 三首 其二
압운 글자: 纏, 煎, 眠, 綿
원문:
  可憐哉此身
  疾病常繞纏 [압운: 纏]
  呻吟劇刀刮
  腸胃如膏煎 [압운: 煎]
  艱辛冬夜永
  寸刻無安眠 [압운: 眠]
  萬戶睡正熟
  鼻息方綿綿 [압운: 綿]

--------------------------------------------------

제목: 可憐哉 三首 其三
압운 글자: 者, 也, 夏, 夜
원문:
  可憐哉此身
  所以載道者 [압운: 者]
  而爲物欲役
  廝養不如也 [압운: 也]
  且觀方寸地
  明明洞夷夏 [압운: 夏]
  豐蔀不見日
  漫漫度長夜 [압운: 夜]

--------------------------------------------------

제목: 自詠 三首 其二
압운 글자: 己, 志, 意, 矣
원문:
  幼學非文身
  壯行非圖己 [압운: 己]
  枉尺直乃尋
  君子豈降志 [압운: 志]
  發達雖人情
  低回或天意 [압운: 意]
  酣歌矢我音
  歲今云暮矣 [압운: 矣]

--------------------------------------------------

제목: 自詠 三首 其三
압운 글자: 己, 志, 意, 矣
원문:
  理也無物我
  生而有人己 [압운: 己]
  明命方赫然
  疇能越厥志 [압운: 志]
  由來得造道
  端的在誠意 [압운: 意]
  努力過此關
  天下可平矣 [압운: 矣]

--------------------------------------------------

제목: 聞琴有感
압운 글자: 尋, 心, 琴, 沈
원문:
  指法須師授
  心源在自尋 [압운: 尋]
  五更生夜氣
  一點見天心 [압운: 心]
  要妙雖成曲
  和平詎在琴 [압운: 琴]
  古音今已矣
  流水恨沈沈 [압운: 沈]

--------------------------------------------------

제목: 辨惑
압운 글자: 移, 嗤, 釐, 玆
원문:
  有目別其色
  勿爲朱紫移 [압운: 移]
  有舌別其味
  勿爲易牙嗤 [압운: 嗤]
  義利若畫一
  其初在毫釐 [압운: 釐]
  差之卽千里
  君子其念玆 [압운: 玆]

--------------------------------------------------

제목: 送竹谷僧統歸大華山
압운 글자: 歸, 飛, 圍, 機
원문:
  竹谷舊相識
  華山深處歸 [압운: 歸]
  世情黃葉下
  野興白雲飛 [압운: 飛]
  絶澗琴無譜
  聯峯鐵作圍 [압운: 圍]
  何當五松下
  相對暫忘機 [압운: 機]

--------------------------------------------------

제목: 全判書敬先挽詞
압운 글자: 來, 摧, 開, 哉
원문:
  久矣吾多病
  惠然誰一來 [압운: 來]
  金蘭將再講
  玉樹忽先摧 [압운: 摧]
  雲薄秋容淡
  山遙曉色開 [압운: 開]
  分離竟如此
  天地亦悠哉 [압운: 哉]

--------------------------------------------------

제목: 送西海崔按廉資
압운 글자: 紛, 君, 雲, 云
원문:
  繡斧威方凜
  甘棠訟解紛 [압운: 紛]
  仁風吹赤子
  遺愛說嚴君 [압운: 君]
  松井連紅樹
  楊村隔白雲 [압운: 雲]
  似聞淸海寇
  報喜定云云 [압운: 云]

--------------------------------------------------

제목: 巖棲
압운 글자: 山, 閑, 間, 還
원문:
  道人今絶學
  茅屋對靑山 [압운: 山]
  拾葉晨供爨
  看經晝破閑 [압운: 閑]
  心游萬劫外
  身老一窓間 [압운: 間]
  雲鶴多情思
  時時共往還 [압운: 還]

--------------------------------------------------

제목: 雲游
압운 글자: 山, 閑, 間, 還
원문:
  手中一枝竹
  脚底九州山 [압운: 山]
  流水情相得
  浮雲影對閑 [압운: 閑]
  猿吟岑寂裏
  隼度渺冥間 [압운: 間]
  且問草鞋債
  他年還不還 [압운: 還]

--------------------------------------------------

제목: 卽事
압운 글자: 流, 侯, 愁, 休
원문:
  光陰眞過客
  仁義是恒流 [압운: 流]
  用足三冬史
  詩輕萬戶侯 [압운: 侯]
  呂金懸重購
  虞璧照窮愁 [압운: 愁]
  只有簞瓢樂
  區區老不休 [압운: 休]

--------------------------------------------------

제목: 丁巳十月二十日晚。康子野見訪。欲留之同宿而未果也。是夜。風雨大作。呼燈題此。當與其同年朴子虛，李子安同賦云。
압운 글자: 前, 憐, 眠, 然
원문:
  衰遲吾已甚
  𪚥爍子如前 [압운: 前]
  佳句世皆誦
  沈痾誰復憐 [압운: 憐]
  凄涼翦燭話
  寂寞對牀眠 [압운: 眠]
  想得鷄鳴客
  今宵定惘然 [압운: 然]

--------------------------------------------------

제목: 憶魯郊
압운 글자: 壇, 官, 冠, 觀
원문:
  上春回吉日
  殘雪扢嘉壇 [압운: 壇]
  禮重傾千古
  心同集百官 [압운: 官]
  御香來紫闥
  法服壓玄冠 [압운: 冠]
  與祭應多福
  居歆信永觀 [압운: 觀]

--------------------------------------------------

제목: 送王康隨尊公進表
압운 글자: 名, 驚, 正, 情
원문:
  王郞少淸瘦
  泮水早題名 [압운: 名]
  久闊疏髥出
  相看病眼驚 [압운: 驚]
  隨親供子職
  奉表賀王正 [압운: 正]
  歸及新春好
  家家溢喜情 [압운: 情]

--------------------------------------------------

제목: 息機
압운 글자: 記, 理, 爾, 餌
원문:
  往事細如毛
  明明夢中記 [압운: 記]
  操戈欲逐儒
  此言殊有理 [압운: 理]
  徙室或忘妻
  非徒偶語爾 [압운: 爾]
  一病今幾年
  息機勝藥餌 [압운: 餌]

--------------------------------------------------

제목: 送李蒙達進表賀年
압운 글자: 分, 雲, 群, 君
원문:
  鼎重山難轉
  時危勢自分 [압운: 分]
  淚添東海水
  夢繞北庭雲 [압운: 雲]
  老馬常思主
  哀鴻久失群 [압운: 群]
  朝廷音問絶
  爲我謝諸君 [압운: 君]

--------------------------------------------------

제목: 卽事
압운 글자: 酲, 亭, 靑, 形
원문:
  避世如逃影
  忘情似解酲 [압운: 酲]
  病軀關藥物
  野意在山亭 [압운: 亭]
  小雨僧邊白
  遙岑鳥外靑 [압운: 靑]
  祗今淸興味
  欲詠却難形 [압운: 形]

--------------------------------------------------

제목: 雜詩 二首
압운 글자: 馳, 蛇, 悲, 思
원문:
  我道直如矢
  君子終歲馳 [압운: 馳]
  萬民所共視
  步履諒委蛇 [압운: 蛇]
  不比九曲坂
  車摧馬鳴悲 [압운: 悲]
  鳴悲汗如雨
  君當永言思 [압운: 思]

--------------------------------------------------

제목: 有懷朱同年
압운 글자: 神, 賓, 新, 塵
원문:
  久別頻回首
  相思每愴神 [압운: 神]
  骨淸三島客
  業白五臺賓 [압운: 賓]
  石壁煙光古
  珠宮曉色新 [압운: 新]
  從游更何日
  滿目軟紅塵 [압운: 塵]

--------------------------------------------------

제목: 有感
압운 글자: 勞, 高, 毛, 招
원문:
  比來嗟潦倒
  已矣效劬勞 [압운: 勞]
  地僻市朝遠
  天寒星斗高 [압운: 高]
  初疑觸麟角
  漸似刮龜毛 [압운: 毛]
  左右逢原處
  何人爲我招 [압운: 招]

--------------------------------------------------

제목: 戊午正旦後二日
압운 글자: 廬, 餘, 書, 如
원문:
  天敎牧隱子
  晚歲臥窮廬 [압운: 廬]
  位列三重後
  年登五十餘 [압운: 餘]
  許身憂社稷
  刻骨感詩書 [압운: 書]
  自信無他望
  秉心金石如 [압운: 如]

--------------------------------------------------

제목: 戊午正旦後二日 其二
압운 글자: 廬, 餘, 書, 如
원문:
  光祿頒宮醞
  承明敞直廬 [압운: 廬]
  異恩慙分外
  舊興在吟餘 [압운: 餘]
  獨阻朝正列
  慵修餽歲書 [압운: 書]
  驅儺屛障禮
  未識定何如 [압운: 如]

--------------------------------------------------

제목: 哭李左使
압운 글자: 儀, 時, 機, 詩
원문:
  鐵城門閥盛
  公獨擅朝儀 [압운: 儀]
  慷慨傾千古
  風流蓋一時 [압운: 時]
  尙書參省事
  元帥判戎機 [압운: 機]
  病客今衰甚
  茫然自詠詩 [압운: 詩]

--------------------------------------------------

제목: 讀漢史
압운 글자: 容, 庸, 從, 龍
원문:
  吾道多迷晦
  儒冠摠冶容 [압운: 容]
  子雲殊寂寞
  伯始自中庸 [압운: 庸]
  六籍終安用
  三童竟不從 [압운: 從]
  悠悠千載下
  重憶孔明龍 [압운: 龍]

--------------------------------------------------

제목: 追憶金經有感 三首
압운 글자: 知, 危, 醫, 時
원문:
  早達人多𡜱
  微忠主獨知 [압운: 知]
  病深難遽喜
  安甚却成危 [압운: 危]
  頃刻生他證
  晨昏謁太醫 [압운: 醫]
  永思猶夢愕
  豈意及今時 [압운: 時]

--------------------------------------------------

제목: 追憶金經有感 三首 其二
압운 글자: 知, 疑, 醫, 玆
원문:
  病來忘世事
  垂問有親知 [압운: 知]
  氷榻暑將去
  松簷秋可疑 [압운: 疑]
  起居憑倦僕
  壽夭付良醫 [압운: 醫]
  憂患誠難處
  他時更念玆 [압운: 玆]

--------------------------------------------------

제목: 追憶金經有感 三首 其三
압운 글자: 知, 疑, 醫, 思
원문:
  與世將誰語
  惟天肯我知 [압운: 知]
  身謀難造次
  病勢有危疑 [압운: 疑]
  斤兩分司宰
  刀圭出典醫 [압운: 醫]
  主恩天地大
  回首更沈思 [압운: 思]

--------------------------------------------------

제목: 幽居自詠
압운 글자: 層, 凝, 僧, 藤
원문:
  幽居足幽味
  山近樹層層 [압운: 層]
  日午簷氷落
  更寒硯水凝 [압운: 凝]
  酒樓思達士
  茶榻憶高僧 [압운: 僧]
  遣興憑詩句
  揮毫滿剡藤 [압운: 藤]

--------------------------------------------------

제목: 晨興
압운 글자: 詩, 垂, 遲, 時
원문:
  晨興慵盥櫛
  兀坐獨吟詩 [압운: 詩]
  窓日銅鉦掛
  簷氷玉筯垂 [압운: 垂]
  精神依舊秀
  久要賀年遲 [압운: 遲]
  尙喜扶衰病
  長謠祝盛時 [압운: 時]

--------------------------------------------------

제목: 朝吟 四首
압운 글자: 星, 靑, 經, 甁
원문:
  行年餘五十
  鬢髮漸星星 [압운: 星]
  屋角寒松碧
  墻隈老薺靑 [압운: 靑]
  素塵棲竹簡
  雪水紀茶經 [압운: 經]
  淸興朝來甚
  梅花照膽甁 [압운: 甁]

--------------------------------------------------

제목: 朝吟 四首 其二
압운 글자: 與, 餘, 歔, 虛
원문:
  長腰堪咀嚼
  雞口亦容與 [압운: 與]
  咄咄無牛後
  陳陳或鼠餘 [압운: 餘]
  平生徒哺啜
  世事足欷歔 [압운: 歔]
  只怕心中悶
  寧敎腹裏虛 [압운: 虛]

--------------------------------------------------

제목: 朝吟 四首 其三
압운 글자: 禪, 筵, 篇, 天
원문:
  野衲眞虛蕩
  參來一味禪 [압운: 禪]
  索詩頻叩戶
  釋杖便登筵 [압운: 筵]
  勸善文千卷
  旌功記數篇 [압운: 篇]
  筆端餘力在
  分福滿人天 [압운: 天]

--------------------------------------------------

제목: 朝吟 四首 其四
압운 글자: 飄, 消, 招, 謠
원문:
  雅懷何所寄
  高逝鳳飄飄 [압운: 飄]
  堂背氷猶疊
  山顏雪已消 [압운: 消]
  年來嘲自解
  老去隱誰招 [압운: 招]
  欲草重興頌
  朝廷政採謠 [압운: 謠]

--------------------------------------------------

제목: 謝韓平齋携酒見過
압운 글자: 餘, 魚, 書, 居
원문:
  上黨還朝日
  東隣臥病餘 [압운: 餘]
  芳樽傾綠蟻
  鮮食炙靑魚 [압운: 魚]
  麪裹脂如截
  盤堆味可書 [압운: 書]
  頹然成卯困
  有興愜幽居 [압운: 居]

--------------------------------------------------

제목: 卽事
압운 글자: 應, 昇, 僧, 曾
원문:
  華刺紛相謁
  柴扉靜不應 [압운: 應]
  陰崖氷欲泮
  暘谷日初昇 [압운: 昇]
  問歲呼田叟
  求詩有野僧 [압운: 僧]
  傍村江路滑
  踏雪記吾曾 [압운: 曾]

--------------------------------------------------

제목: 自賦
압운 글자: 靈, 螢, 靑, 齡
원문:
  少年祛世惑
  晚歲養心靈 [압운: 靈]
  東閣施行馬
  西窓記聚螢 [압운: 螢]
  吟詩頭盡白
  煉藥骨應靑 [압운: 靑]
  漸似棲霞客
  焚香祝聖齡 [압운: 齡]

--------------------------------------------------

제목: 書鄭贊成傳後
압운 글자: 初, 書, 虛, 蔬
원문:
  四月開金榜
  歸期季夏初 [압운: 初]
  門生聯冢宰
  宅相冠中書 [압운: 書]
  種善軒何豁
  燒香谷自虛 [압운: 虛]
  摠憐花六出
  鼎肉照盤蔬 [압운: 蔬]

--------------------------------------------------

제목: 遣興
압운 글자: 詩, 衰, 遲, 時
원문:
  吟哦雖遣興
  譎諫却關詩 [압운: 詩]
  祗怕心肝絶
  寧憂鬢髮衰 [압운: 衰]
  江山春欲動
  門巷日初遲 [압운: 遲]
  擬賦中和頌
  生逢樂職時 [압운: 時]

--------------------------------------------------

제목: 有懷子安
압운 글자: 軀, 梧, 娛, 虞
원문:
  放逐三年跡
  呻吟六載軀 [압운: 軀]
  江山工賦詠
  藥物漫枝梧 [압운: 梧]
  離合皆天定
  行藏足自娛 [압운: 娛]
  悠悠方寸地
  共是一唐虞 [압운: 虞]

--------------------------------------------------

제목: 幽居卽事
압운 글자: 圍, 非, 機, 扉
원문:
  年衰昏目視
  病久減腰圍 [압운: 圍]
  有夢纏生死
  無心管是非 [압운: 非]
  講師來問字
  禪客勸忘機 [압운: 機]
  寂寂焚香坐
  終朝獨掩扉 [압운: 扉]

--------------------------------------------------

제목: 有感
압운 글자: 幾, 非, 稀, 磯
원문:
  保身當愼術
  處世要知幾 [압운: 幾]
  至道多乖隔
  浮言雜是非 [압운: 非]
  感恩時或有
  知己古來稀 [압운: 稀]
  禽鳥應相憶
  江頭一釣磯 [압운: 磯]

--------------------------------------------------

제목: 春日卽事 二首
압운 글자: 翁, 中, 穹, 風
원문:
  少年多病客
  晚歲一衰翁 [압운: 翁]
  聞道形無外
  忘言味在中 [압운: 中]
  江山圍赤縣
  日月耀蒼穹 [압운: 穹]
  又喜門前柳
  垂絲裊細風 [압운: 風]

--------------------------------------------------

제목: 春日卽事 二首 其二
압운 글자: 臨, 尋, 林, 禁
원문:
  覓句將誰語
  敲門有客臨 [압운: 臨]
  吟哦如有得
  剝啄已難尋 [압운: 尋]
  雪意餘梅塢
  春光動柳林 [압운: 林]
  故山多筍蕨
  歸興浩難禁 [압운: 禁]

--------------------------------------------------

제목: 春日憶山僧
압운 글자: 曛, 分, 雲, 君
원문:
  久耐春寒甚
  柴門掩落曛 [압운: 曛]
  狂風號夜半
  飛雪入春分 [압운: 分]
  水際生新菜
  山陰宿凍雲 [압운: 雲]
  禪窓香一炷
  日夜壽吾君 [압운: 君]

--------------------------------------------------

제목: 自詠 二首
압운 글자: 翁, 紅, 風, 中
원문:
  索詩來野衲
  送酒有隣翁 [압운: 翁]
  短髮吟餘白
  衰顏醉裏紅 [압운: 紅]
  牛行芳草雨
  鳥入落花風 [압운: 風]
  野興知天賦
  逍遙在病中 [압운: 中]

--------------------------------------------------

제목: 自詠 二首 其二
압운 글자: 時, 持, 衰, 隨
원문:
  養氣仍明道
  交修自有時 [압운: 時]
  知行雖並進
  敬義必相持 [압운: 持]
  尙志須先立
  知天却始衰 [압운: 衰]
  暮春風詠處
  童冠肯追隨 [압운: 隨]

--------------------------------------------------

제목: 讀書
압운 글자: 尋, 深, 心, 衿
원문:
  唐書欽處讀
  穆誓悔時尋 [압운: 尋]
  風雨秦灰冷
  塵埃孔壁深 [압운: 深]
  黑雲收地面
  白日到天心 [압운: 心]
  最愛仁山學
  靑靑是子衿 [압운: 衿]

--------------------------------------------------

제목: 讀詩
압운 글자: 風, 隆, 衷, 功
원문:
  豳自風爲雅
  王由雅列風 [압운: 風]
  人心自今古
  世道有汙隆 [압운: 隆]
  草木皆蒙化
  鳶魚亦降衷 [압운: 衷]
  思無邪一句
  誰識素王功 [압운: 功]

--------------------------------------------------

제목: 讀易
압운 글자: 書, 餘, 初, 廬
원문:
  羲文成畫彖
  河洛出圖書 [압운: 書]
  則象元無漏
  因重豈有餘 [압운: 餘]
  六虛流動處
  三絶覈硏初 [압운: 初]
  洗盡心藏密
  淸香滿屋廬 [압운: 廬]

--------------------------------------------------

제목: 讀春秋
압운 글자: 心, 尋, 音, 襟
원문:
  齟齬春秋傳
  精微筆削心 [압운: 心]
  百王模範在
  一字再三尋 [압운: 尋]
  麟也表吾道
  鳳兮歌德音 [압운: 音]
  悠悠千載下
  有客淚霑襟 [압운: 襟]

--------------------------------------------------

제목: 讀禮
압운 글자: 成, 英, 平, 鳴
원문:
  火向狂秦滅
  書從小戴成 [압운: 成]
  雖然有瑕纇
  動是得精英 [압운: 英]
  博約無餘蘊
  從容致太平 [압운: 平]
  方期魯一變
  翽翽鳳凰鳴 [압운: 鳴]

--------------------------------------------------

제목: 獨夜 八首
압운 글자: 廬, 疏, 如, 魚
원문:
  婦兒游勝境
  老病守窮廬 [압운: 廬]
  尙喜精神秀
  從敎齒髮疏 [압운: 疏]
  平生聊爾耳
  畢竟定何如 [압운: 如]
  記得隨僧粥
  煙霞動木魚 [압운: 魚]

--------------------------------------------------

제목: 獨夜 八首 其二
압운 글자: 氷, 燈, 乘, 藤
원문:
  老牧忘機久
  年來室似氷 [압운: 氷]
  衆雛方爛睡
  長夜欲殘燈 [압운: 燈]
  但未淸三業
  何曾落二乘 [압운: 乘]
  遊山春漸好
  幸有老烏藤 [압운: 藤]

--------------------------------------------------

제목: 獨夜 八首 其三
압운 글자: 心, 吟, 禽, 林
원문:
  鼎鼎吾將老
  悠悠只此心 [압운: 心]
  江山宜獨往
  風月要淸吟 [압운: 吟]
  學豈友高鳳
  和應師展禽 [압운: 禽]
  筆端春浩蕩
  紅綠遍詞林 [압운: 林]

--------------------------------------------------

제목: 獨夜 八首 其四
압운 글자: 歸, 飛, 稀, 機
원문:
  昨夜白雲來
  應從萬里歸 [압운: 歸]
  今朝紅日出
  却向四山飛 [압운: 飛]
  有影誰能伴
  無心世所稀 [압운: 稀]
  看渠卷舒處
  祗是早忘機 [압운: 機]

--------------------------------------------------

제목: 獨夜 八首 其五
압운 글자: 濃, 松, 容, 蛩
원문:
  山堂寒夜永
  漸覺道情濃 [압운: 濃]
  氷釋湯鳴鼎
  雲移月在松 [압운: 松]
  相形固同氣
  同體却相容 [압운: 容]
  獨詠思無盡
  悲聲似砌蛩 [압운: 蛩]

--------------------------------------------------

제목: 獨夜 八首 其六
압운 글자: 廬, 如, 疏, 虛
원문:
  人生貴適意
  吾亦愛吾廬 [압운: 廬]
  有興將誰語
  忘懷却自如 [압운: 如]
  氷消泉谷咽
  雪盡樹林疏 [압운: 疏]
  自信幽懷熟
  無從賦子虛 [압운: 虛]

--------------------------------------------------

제목: 獨夜 八首 其七
압운 글자: 賦, 復, 俯, 暮
원문:
  九夢官有占
  一死天所賦 [압운: 賦]
  子在回何敢
  吾衰周不復 [압운: 復]
  精魄通幽明
  壽夭同仰俯 [압운: 俯]
  深知無所禱
  惕若度朝暮 [압운: 暮]

--------------------------------------------------

제목: 獨夜 八首 其八
압운 글자: 糊, 孤, 晡, 軀
원문:
  陽崖春動盪
  陰壑雪糢糊 [압운: 糊]
  車馬塵蹤絶
  鍾魚梵刹孤 [압운: 孤]
  永懷尋水石
  晏坐度朝晡 [압운: 晡]
  萬樹長松下
  明窓着病軀 [압운: 軀]

--------------------------------------------------

제목: 雜詠 三首
압운 글자: 天, 權, 牋, 甄
원문:
  御世無餘策
  因民在奉天 [압운: 天]
  節文奢儉禮
  斟酌抑揚權 [압운: 權]
  紙狹難容印
  銜單却省牋 [압운: 牋]
  太平知有日
  萬物入陶甄 [압운: 甄]

--------------------------------------------------

제목: 雜詠 三首 其二
압운 글자: 強, 長, 香, 觴
원문:
  自憐多疾病
  共道尙康強 [압운: 強]
  老境懽情少
  新春和氣長 [압운: 長]
  玉雞方紀瑞
  金鴨正燒香 [압운: 香]
  須向梨花月
  瓊筵倒羽觴 [압운: 觴]

--------------------------------------------------

제목: 雜詠 三首 其三
압운 글자: 強, 長, 香, 觴
원문:
  朋友今餘幾
  郊原春半強 [압운: 強]
  新愁隨日出
  豪氣與春長 [압운: 長]
  月賞金波灧
  花尋白雪香 [압운: 香]
  從玆須秉燭
  遇興且傾觴 [압운: 觴]

--------------------------------------------------

제목: 自詠足蹶
압운 글자: 天, 顚, 旋, 川
원문:
  擧趾須扶杖
  低頭似跼天 [압운: 天]
  有懷何不蹶
  遇興卽如顚 [압운: 顚]
  牀蓐工深坐
  班行阻折旋 [압운: 旋]
  何當春氣盛
  蹇步涉山川 [압운: 川]

--------------------------------------------------

제목: 述古
압운 글자: 初, 餘, 虛, 輿
원문:
  創物功何遠
  因時制異初 [압운: 初]
  龍舟浮葉後
  象輅轉蓬餘 [압운: 餘]
  世道今多變
  人心本自虛 [압운: 虛]
  直須尋太素
  元氣尙扶輿 [압운: 輿]

--------------------------------------------------

제목: 感事 四首
압운 글자: 虛, 車, 餘, 除
원문:
  省院權何重
  賓朋座不虛 [압운: 虛]
  委蛇方退食
  絡驛更隨車 [압운: 車]
  讓坐誰居右
  承歡欲食餘 [압운: 餘]
  他年應念此
  芳草滿庭除 [압운: 除]

--------------------------------------------------

제목: 感事 四首 其二
압운 글자: 樗, 書, 如, 初
원문:
  生艱方擬柏
  材大却成樗 [압운: 樗]
  敎稚溫千字
  爲文考六書 [압운: 書]
  蟲魚聊爾耳
  驥鳳定何如 [압운: 如]
  天運由來杳
  悠悠想古初 [압운: 初]

--------------------------------------------------

제목: 感事 四首 其三
압운 글자: 書, 鋤, 蔬, 廬
원문:
  新年來往少
  臥讀古人書 [압운: 書]
  利欲須先錮
  浮華要再鋤 [압운: 鋤]
  陰崖猶臘雪
  小畹欲春蔬 [압운: 蔬]
  桃李山村近
  携家往結廬 [압운: 廬]

--------------------------------------------------

제목: 感事 四首 其四
압운 글자: 逢, 峯, 舂, 濃
원문:
  淸時誰欲隱
  明主我曾逢 [압운: 逢]
  京市傳更鼓
  江天照夕峯 [압운: 峯]
  聞鍾知梵唄
  欹枕聽隣舂 [압운: 舂]
  曉起慵巾櫛
  方知道意濃 [압운: 濃]

--------------------------------------------------

제목: 正月二十三日。謝江陵廉使洪少尹惠葠。
압운 글자: 儲, 書, 餘, 廬
원문:
  境內多靈藥
  營中少舊儲 [압운: 儲]
  何須七年艾
  最喜一封書 [압운: 書]
  甘苦嘗來遍
  調和用有餘 [압운: 餘]
  春風如返旆
  更望顧吾廬 [압운: 廬]

--------------------------------------------------

제목: 遣興
압운 글자: 知, 宜, 時, 詩
원문:
  世態忙中見
  天心靜裏知 [압운: 知]
  消融無內外
  寂寞但機宜 [압운: 宜]
  物化誰逃數
  吾生自順時 [압운: 時]
  病餘非意少
  遇興卽題詩 [압운: 詩]

--------------------------------------------------

제목: 自詠 二首
압운 글자: 論, 源, 村, 昏
원문:
  久病仍將老
  情懷不復論 [압운: 論]
  行藏存大節
  語默動眞源 [압운: 源]
  蠻觸曾聞戰
  朱陳尙有村 [압운: 村]
  浩歌天地遠
  梅月政黃昏 [압운: 昏]

--------------------------------------------------

제목: 自詠 二首 其二
압운 글자: 春, 人, 塵, 新
원문:
  雀羅窮巷靜
  疏柳已搖春 [압운: 春]
  把筆題凡鳥
  敲門辱可人 [압운: 人]
  筠窓明對雪
  棐几淨無塵 [압운: 塵]
  快意翻書卷
  沈吟味更新 [압운: 新]

--------------------------------------------------

제목: 憶過遼野
압운 글자: 場, 陽, 揚, 鄕
원문:
  憶昔經過處
  爲今爭戰場 [압운: 場]
  天低連廣野
  樹老掛斜陽 [압운: 陽]
  朔雪年來少
  熏風日漸揚 [압운: 揚]
  誰知華表鶴
  千歲亦思鄕 [압운: 鄕]

--------------------------------------------------

제목: 夜詠
압운 글자: 吟, 深, 針, 臨
원문:
  渾家政酣夢
  長夜獨沈吟 [압운: 吟]
  齒病連頭痛
  腰酸入骨深 [압운: 深]
  帖多丹復散
  術妙艾仍針 [압운: 針]
  枕上無窮意
  明明上帝臨 [압운: 臨]

--------------------------------------------------

제목: 奉謝崔司空 名公哲。時在義州。
압운 글자: 城, 平, 更, 生
원문:
  一方分巨鎭
  千里隱長城 [압운: 城]
  準擬扶衰病
  從容共大平 [압운: 平]
  春風生海岸
  臘雪照寒更 [압운: 更]
  㝡喜高門慶
  能文有後生 [압운: 生]

--------------------------------------------------

제목: 紀聞二首 武帝岸幘見馬援。幘名承露。
압운 글자: 阿, 柯, 波, 戈
원문:
  霜露霑無外
  雷霆示大阿 [압운: 阿]
  威聲搖雁塞
  妖氣卷牂柯 [압운: 柯]
  殿上垂承露
  庭中引伏波 [압운: 波]
  東漸文化始
  包虎倒干戈 [압운: 戈]

--------------------------------------------------

제목: 紀聞二首 武帝岸幘見馬援。幘名承露。 其二
압운 글자: 沈, 音, 琴, 襟
원문:
  周原春蕩蕩
  宣室夜沈沈 [압운: 沈]
  召賈明神道
  師文想鳳音 [압운: 音]
  風移三尺劍
  財阜五絃琴 [압운: 琴]
  膚敏前朝士
  牛裾與馬襟 [압운: 襟]

--------------------------------------------------

제목: 指空弟子見訪
압운 글자: 生, 傾, 名, 銘
원문:
  異端超世敎
  盛饌慰寒生 [압운: 生]
  野果談餘嚼
  宮壺拜後傾 [압운: 傾]
  拙辭包不盡
  妙道固難名 [압운: 名]
  逸事誰能傳
  須憑牧隱銘 [압운: 銘]

--------------------------------------------------

제목: 自賦
압운 글자: 顏, 間, 斑, 山
원문:
  衰年又多病
  白髮照蒼顏 [압운: 顏]
  禮絶朝廷上
  名傳雲水間 [압운: 間]
  綸音思潤色
  彩服尙爛斑 [압운: 斑]
  已矣今無用
  何當返翰山 [압운: 山]

--------------------------------------------------

제목: 有感
압운 글자: 胸, 冬, 重, 松
원문:
  勇士方嘗膽
  忠臣欲碎胸 [압운: 胸]
  吳鉤明積雪
  齊霣發深冬 [압운: 冬]
  史冊災何疊
  軍營勢自重 [압운: 重]
  鄭公當不死
  鵠嶺鬱靑松 [압운: 松]

--------------------------------------------------

제목: 卽事 三首
압운 글자: 肝, 丹, 乾, 干
원문:
  淑景淸昏眼
  孤芳入病肝 [압운: 肝]
  露叢凝郢碧
  晴萼炫辰丹 [압운: 丹]
  放鶴知天闊
  尋僧候路乾 [압운: 乾]
  幽懷自無累
  非意豈相干 [압운: 干]

--------------------------------------------------

제목: 卽事 三首 其二
압운 글자: 全, 錢, 天, 田
원문:
  出處宜孤立
  身名要兩全 [압운: 全]
  尙憂加爵級
  敢望賜餐錢 [압운: 錢]
  進退誰爲地
  行藏自有天 [압운: 天]
  病中多日錄
  不是續歸田 [압운: 田]

--------------------------------------------------

제목: 卽事 三首 其三
압운 글자: 僧, 燈, 凝, 憑
원문:
  夜擁禪衣坐
  端如入定僧 [압운: 僧]
  貍奴同煖席
  虎子共殘燈 [압운: 燈]
  松杪風聲細
  梅花月色凝 [압운: 凝]
  只今淸興味
  欲寫却難憑 [압운: 憑]

--------------------------------------------------

제목: 有感 二首
압운 글자: 寒, 殘, 鞍, 環
원문:
  渺渺黃龍府
  雙眸望更寒 [압운: 寒]
  可汗山最遠
  區脫日初殘 [압운: 殘]
  健婦專氈帳
  嬌兒跨肉鞍 [압운: 鞍]
  天心定無主
  畢竟自循環 [압운: 環]

--------------------------------------------------

제목: 有感 二首 其二
압운 글자: 娑, 珂, 鵝, 多
원문:
  九街天日好
  來往共婆娑 [압운: 娑]
  風動靑絲鞚
  花飛紫玉珂 [압운: 珂]
  殷勤埋死馬
  絡繹饋生鵝 [압운: 鵝]
  何物騎驢客
  孤吟自負多 [압운: 多]

--------------------------------------------------

제목: 奉懷明善先生
압운 글자: 經, 靑, 星, 庭
원문:
  永懷勞玉趾
  始病臥金經 [압운: 經]
  庭樹含風碧
  簷松蔽日靑 [압운: 靑]
  生涯三徙室
  歲律五移星 [압운: 星]
  幾度乘狂興
  扶輿欲拜庭 [압운: 庭]

--------------------------------------------------

제목: 又賦 二首
압운 글자: 時, 知, 私, 衰
원문:
  平生稱好古
  風俗嘆移時 [압운: 時]
  聖道書中覓
  人情歲後知 [압운: 知]
  靑山如有約
  白日正無私 [압운: 私]
  賴是詩家地
  眞堪托老衰 [압운: 衰]

--------------------------------------------------

제목: 又賦 二首 其二
압운 글자: 知, 詩, 移, 之
원문:
  是非難自解
  方寸只天知 [압운: 知]
  病裏無餘事
  閑中改舊詩 [압운: 詩]
  雲收天更遠
  山靜日將移 [압운: 移]
  落佩倒冠處
  時時尋牧之 [압운: 之]

--------------------------------------------------

제목: 雜興
압운 글자: 休, 秋, 樓, 悠
원문:
  峻秩非吾望
  浮生難自休 [압운: 休]
  病中悲歲月
  分外領春秋 [압운: 秋]
  白髮時看鏡
  靑山日滿樓 [압운: 樓]
  憂君心尙切
  天命信悠悠 [압운: 悠]

--------------------------------------------------

제목: 紀事
압운 글자: 城, 鳴, 營, 平
원문:
  山下少人行
  山頭雪滿城 [압운: 城]
  匿形將鷙擊
  吹角已龍鳴 [압운: 鳴]
  月冷驪駒曲
  雲深驃騎營 [압운: 營]
  何當直如矢
  絡繹共升平 [압운: 平]

--------------------------------------------------

제목: 記賜食宮中
압운 글자: 餘, 初, 魚, 蔬
원문:
  早朝雙闕下
  午膳八珍餘 [압운: 餘]
  絳幘傳籌後
  靑韝進食初 [압운: 初]
  輕淸浮酒蟻
  香辣雜羹魚 [압운: 魚]
  君賜頻充腹
  如今啖野蔬 [압운: 蔬]

--------------------------------------------------

제목: 二月初一日
압운 글자: 時, 枝, 移, 詩
원문:
  鄕閭稱樂事
  兒女數良時 [압운: 時]
  的的剝松實
  纍纍穿柏枝 [압운: 枝]
  天晴山翠近
  風定日華移 [압운: 移]
  漸見靑春好
  牢籠有小詩 [압운: 詩]

--------------------------------------------------

제목: 二安簽錄請名
압운 글자: 投, 軀, 愚, 夫
원문:
  二安俱黑笠
  華刺扣門投 [압운: 投]
  問字知來處
  安名欲保軀 [압운: 軀]
  精求疑費慮
  泛應恐如愚 [압운: 愚]
  願各勉初志
  他年慰老夫 [압운: 夫]

--------------------------------------------------

제목: 寄金司空。借茅蓋屋。
압운 글자: 年, 穿, 憐, 天
원문:
  新居多草屋
  不蓋已多年 [압운: 年]
  自喜星光入
  仍敎月色穿 [압운: 穿]
  雨應持傘苦
  風更爲燈憐 [압운: 憐]
  偃臥信無地
  庇庥知有天 [압운: 天]

--------------------------------------------------

제목: 卽事
압운 글자: 諧, 鮭, 階, 懷
원문:
  老去身猶健
  由來事不諧 [압운: 諧]
  題門有凡鳥
  飮酒愧無鮭 [압운: 鮭]
  山色工排闥
  苔痕欲上階 [압운: 階]
  殷勤管城子
  爲我寫幽懷 [압운: 懷]

--------------------------------------------------

제목: 有感
압운 글자: 氷, 澠, 層, 僧
원문:
  痛飮無何有
  幽憂自釋氷 [압운: 氷]
  須知金至斗
  不換酒如澠 [압운: 澠]
  白雪從三疊
  靑山定幾層 [압운: 層]
  雀羅門巷靜
  乞筆有閑僧 [압운: 僧]

--------------------------------------------------

제목: 宮人
압운 글자: 心, 深, 衾, 吟
원문:
  扈駕遼天夢
  承恩漢殿心 [압운: 心]
  延春宮漏永
  悲栗塞雲深 [압운: 深]
  積雪埋氈帳
  寒風透錦衾 [압운: 衾]
  此身何足惜
  祝聖自長吟 [압운: 吟]

--------------------------------------------------

제목: 朗詠 三首
압운 글자: 知, 詩, 移, 絲
원문:
  殘年宜自養
  有味更誰知 [압운: 知]
  窮巷無新事
  明窓改舊詩 [압운: 詩]
  踏崖靑草出
  倚杖白雲移 [압운: 移]
  朗詠情懷遠
  江山繞鬢絲 [압운: 絲]

--------------------------------------------------

제목: 朗詠 三首 其二
압운 글자: 迷, 凄, 齊, 棲
원문:
  跌宕仍憂病
  殘生意轉迷 [압운: 迷]
  微風寒習習
  小雨晚凄凄 [압운: 凄]
  陰壑泉聲急
  陽崖草色齊 [압운: 齊]
  野懷殊自愜
  朗詠欲鷄棲 [압운: 棲]

--------------------------------------------------

제목: 朗詠 三首 其三
압운 글자: 稀, 飛, 衣, 暉
원문:
  村塢經過少
  幽情似此稀 [압운: 稀]
  周遭靑嶂合
  片段白雲飛 [압운: 飛]
  筆禿新詩稿
  門多破衲衣 [압운: 衣]
  有誰知朗詠
  獨立又斜暉 [압운: 暉]

--------------------------------------------------

제목: 自詠 二首
압운 글자: 莊, 精, 成, 明
원문:
  壯志曾輕死
  衰年欲保莊 [압운: 莊]
  辟邪圖白澤
  却老服靑精 [압운: 精]
  水月參將透
  煙蘿躡欲成 [압운: 成]
  只緣曾養氣
  夜半自淸明 [압운: 明]

--------------------------------------------------

제목: 自詠 二首 其二
압운 글자: 宗, 中, 容, 風
원문:
  世道雖殊轍
  吾邦自一宗 [압운: 宗]
  空濛山影裏
  颯霅市聲中 [압운: 中]
  巢許朝廷表
  夔龍丘壑容 [압운: 容]
  悠悠千載下
  永想二南風 [압운: 風]

--------------------------------------------------

제목: 忽記聞琴題此
압운 글자: 心, 深, 今, 琴
원문:
  病久無他望
  身閑獨苦心 [압운: 心]
  落梅春水闊
  悲栗暮雲深 [압운: 深]
  昌運光前後
  危途亘古今 [압운: 今]
  有時腸內熱
  白雪欲鳴琴 [압운: 琴]

--------------------------------------------------

제목: 詠笏
압운 글자: 班, 顏, 山, 姦
원문:
  周庭禮儀盛
  竹本耀魚班 [압운: 班]
  指畫承君命
  書思對帝顏 [압운: 顏]
  紫囊懸白筆
  爽氣滿西山 [압운: 山]
  緬想擊蛇處
  威風摧老姦 [압운: 姦]

--------------------------------------------------

제목: 王延壽畫馬
압운 글자: 眞, 春, 塵, 宸
원문:
  王郞一疋馬
  寫出渥洼眞 [압운: 眞]
  齕盡天山草
  牽來沙苑春 [압운: 春]
  簇蹄閑日月
  振鬣起風塵 [압운: 塵]
  老我賞新骨
  欲騎朝紫宸 [압운: 宸]

--------------------------------------------------

제목: 題山水圖
압운 글자: 脚, 壑, 鶴, 落
원문:
  慘惔愁肝腎
  紆餘散腰脚 [압운: 脚]
  千里又萬里
  一丘復一壑 [압운: 壑]
  古亭松數株
  床琴對庭鶴 [압운: 鶴]
  何時托幽棲
  人境共洒落 [압운: 落]

--------------------------------------------------

제목: 寄李同年 臨河
압운 글자: 稀, 歸, 暉, 磯
원문:
  數年音信絶
  千里往來稀 [압운: 稀]
  不是求田去
  無由送札歸 [압운: 歸]
  境幽多老木
  山密掛斜暉 [압운: 暉]
  何日尋高隱
  相携過釣磯 [압운: 磯]

--------------------------------------------------

제목: 送日本釋有天祐
압운 글자: 機, 詩, 歸, 時
원문:
  東福古精舍
  上人橫氣機 [압운: 機]
  坐禪初面壁
  遇興卽題詩 [압운: 詩]
  雲影舟中落
  秋容鏡裏歸 [압운: 歸]
  長門日將暮
  白髮倚閭時 [압운: 時]

--------------------------------------------------

제목: 晨起
압운 글자: 淸, 情, 營, 明
원문:
  晨起心猶靜
  年來體自淸 [압운: 淸]
  吟詩聊遣興
  處世要忘情 [압운: 情]
  霧重珠聯忽
  村沈柳失營 [압운: 營]
  尋常未分色
  坐待日輪明 [압운: 明]

--------------------------------------------------

제목: 有感
압운 글자: 餘, 初, 舒, 書
원문:
  奇語文章病
  常談腐爛餘 [압운: 餘]
  性情陶冶後
  雅俗變移初 [압운: 初]
  蒼海雷聲振
  靑天日色舒 [압운: 舒]
  莫愁心緖亂
  且讀古人書 [압운: 書]

--------------------------------------------------

제목: 代書奉簡松廣和尙
압운 글자: 祥, 香, 廊, 茫
원문:
  松廣山迢遞
  名傳大吉祥 [압운: 祥]
  長身能幹蠱
  大后爲頒香 [압운: 香]
  籌室淸風榻
  衲衣明月廊 [압운: 廊]
  三生習氣濁
  回首更蒼茫 [압운: 茫]

--------------------------------------------------

제목: 有懷頒氷 三首
압운 글자: 氷, 層, 凝, 能
원문:
  六年長臥病
  久矣不頒氷 [압운: 氷]
  寒氣制三伏
  凌陰知幾層 [압운: 層]
  心中如火烈
  鬢上有霜凝 [압운: 凝]
  古井銀甁凍
  浮瓜是我能 [압운: 能]

--------------------------------------------------

제목: 有懷頒氷 三首 其二
압운 글자: 氷, 層, 凝, 能
원문:
  殿閣靜無暑
  蜜漿調碎氷 [압운: 氷]
  境深人寂寂
  風動樹層層 [압운: 層]
  照面冷相射
  入喉流不凝 [압운: 凝]
  只今如夢裏
  厚渥媿微能 [압운: 能]

--------------------------------------------------

제목: 有懷頒氷 三首 其三
압운 글자: 氷, 層, 凝, 能
원문:
  勢從寒露始
  水結自爲氷 [압운: 氷]
  萬壑人擎段
  交河馬踏層 [압운: 層]
  氣通陰鑑迥
  光貯玉壺凝 [압운: 凝]
  自信淸無比
  趨炎素不能 [압운: 能]

--------------------------------------------------

제목: 卽事
압운 글자: 涼, 香, 長, 唐
원문:
  林下茅茨古
  盤中瓜果涼 [압운: 涼]
  童童松挺色
  翁翁酒生香 [압운: 香]
  心靜靑山近
  身閑白日長 [압운: 長]
  祗今淸意味
  髣髴想陶唐 [압운: 唐]

--------------------------------------------------

제목: 絶磵倫公見訪 三首
압운 글자: 天, 眠, 牽, 禪
원문:
  吾生自放浪
  行止付蒼天 [압운: 天]
  細雨防朝出
  淸風穩晝眠 [압운: 眠]
  儘敎幽興足
  肯怕俗緣牽 [압운: 牽]
  機事渾忘却
  如參一味禪 [압운: 禪]

--------------------------------------------------

제목: 絶磵倫公見訪 三首 其二
압운 글자: 天, 眠, 牽, 禪
원문:
  高僧非俗士
  道貌自西天 [압운: 天]
  靜坐仍閑話
  飢飡與困眠 [압운: 眠]
  鳥飛工自習
  牛老費人牽 [압운: 牽]
  浮世眞如幻
  他年學坐禪 [압운: 禪]

--------------------------------------------------

제목: 絶磵倫公見訪 三首 其三
압운 글자: 天, 眠, 牽, 禪
원문:
  處世不由我
  忘懷休問天 [압운: 天]
  秋風少新食
  夏夜乍安眠 [압운: 眠]
  柳爲垂門種
  蘿仍補屋牽 [압운: 牽]
  何須上絶頂
  趺坐始參禪 [압운: 禪]

--------------------------------------------------

제목: 登東山
압운 글자: 煩, 喧, 村, 坤
원문:
  欲雨骨彌痛
  已晴心尙煩 [압운: 煩]
  賓朋病後少
  鳥雀夢中喧 [압운: 喧]
  遠岫連平野
  孤煙矗近村 [압운: 村]
  林亭倚藜杖
  高興滿乾坤 [압운: 坤]

--------------------------------------------------

제목: 憶丁亥科諸公三首 國俗進士及第。稱其座主之子曰宗伯。
압운 글자: 春, 人, 身, 新
원문:
  回頭丁亥歲
  三十二回春 [압운: 春]
  宗伯無多子
  門生有幾人 [압운: 人]
  功名須信命
  禮義要修身 [압운: 身]
  浪走終何益
  秋來又食新 [압운: 新]

--------------------------------------------------

제목: 憶丁亥科諸公三首 國俗進士及第。稱其座主之子曰宗伯。 其二
압운 글자: 庭, 零, 星, 靑
원문:
  少日登高第
  台司壓廣庭 [압운: 庭]
  當時稱老大
  中歲盡凋零 [압운: 零]
  奔逸馳河水
  稀疏耿曉星 [압운: 星]
  至今遺恨在
  中國用曾靑 [압운: 靑]

--------------------------------------------------

제목: 憶丁亥科諸公三首 國俗進士及第。稱其座主之子曰宗伯。 其三
압운 글자: 韓, 寒, 難, 瀾
원문:
  上黨出君子
  一家生二韓 [압운: 韓]
  政堂琪樹迥
  簽院玉壺寒 [압운: 寒]
  共掌文衡重
  俱經編管難 [압운: 難]
  可憐成內史
  壯志竟汍瀾 [압운: 瀾]

--------------------------------------------------

제목: 晨興
압운 글자: 酸, 顏, 歡, 冠
원문:
  一夜睡不成
  曉來猶骨酸 [압운: 酸]
  衣巾纔掩體
  盥櫛亦強顏 [압운: 顏]
  危坐甚無味
  長歌豈成歡 [압운: 歡]
  誰知可樂處
  頭上無朝冠 [압운: 冠]

--------------------------------------------------

제목: 卽事 三首
압운 글자: 軀, 虞, 梧, 隅
원문:
  蓋象包輿地
  寸心藏尺軀 [압운: 軀]
  靜時觀復姤
  妙處想唐虞 [압운: 虞]
  曉霧收靑嶂
  秋風入碧梧 [압운: 梧]
  悠悠自乘化
  鯨海接天隅 [압운: 隅]

--------------------------------------------------

제목: 卽事 三首 其二
압운 글자: 詩, 移, 枝, 誰
원문:
  持身固無術
  送日秪吟詩 [압운: 詩]
  鼎鼎光陰速
  觥觥節操移 [압운: 移]
  秋風摧勁草
  夕照掛高枝 [압운: 枝]
  長嘯自舒憤
  安危將恃誰 [압운: 誰]

--------------------------------------------------

제목: 卽事 三首 其三
압운 글자: 詩, 移, 枝, 誰
원문:
  絶意右軍筆
  留心工部詩 [압운: 詩]
  字形從古變
  句法逐時移 [압운: 移]
  直欲反源本
  何曾尋派枝 [압운: 枝]
  一身雙美少
  知止捨吾誰 [압운: 誰]

--------------------------------------------------

제목: 山水小圖
압운 글자: 城, 明, 聲, 情
원문:
  人間有異境
  天際起層城 [압운: 城]
  石出孤帆落
  林深小逕明 [압운: 明]
  溪禽散棋響
  山客立鍾聲 [압운: 聲]
  何日尋眞隱
  悠然生遠情 [압운: 情]

--------------------------------------------------

제목: 自詠 三首
압운 글자: 稀, 衣, 飢, 譏
원문:
  田薄取禾少
  鄕遙送米稀 [압운: 稀]
  夏初猶故絮
  秋末尙輕衣 [압운: 衣]
  客至工淸坐
  兒啼耐久飢 [압운: 飢]
  胡椒三百斛
  適足被人譏 [압운: 譏]

--------------------------------------------------

제목: 自詠 三首 其二
압운 글자: 稀, 衣, 飢, 譏
원문:
  病後吟詩數
  年來命駕稀 [압운: 稀]
  對山思蠟屐
  聽雨憶蓑衣 [압운: 衣]
  有竹何嫌俗
  無芝可療飢 [압운: 飢]
  時時改新作
  把筆自評譏 [압운: 譏]

--------------------------------------------------

제목: 自詠 三首 其三
압운 글자: 稀, 衣, 飢, 譏
원문:
  鼎鼎光陰迅
  蕭蕭鬢髮稀 [압운: 稀]
  囊中飧玉法
  架上製荷衣 [압운: 衣]
  共詫侏儒飽
  誰憐曼倩飢 [압운: 飢]
  命耶何可逭
  撫己任他譏 [압운: 譏]

--------------------------------------------------

제목: 夜詠
압운 글자: 閑, 山, 關, 删
원문:
  病床知夜靜
  老境半生閑 [압운: 閑]
  窓白吟餘月
  燈靑夢裏山 [압운: 山]
  國風趨下劣
  世路轉間關 [압운: 關]
  異日觀民俗
  吾詩或不删 [압운: 删]

--------------------------------------------------

제목: 有感
압운 글자: 孤, 蘇, 愚, 梧
원문:
  大節誰曾奪
  扶持六尺孤 [압운: 孤]
  魯基板隱重
  漢業擁昭蘇 [압운: 蘇]
  肯待張良計
  當如甯武愚 [압운: 愚]
  獨傷西望處
  煙日靄蒼梧 [압운: 梧]

--------------------------------------------------

제목: 吉昌府曲城侍中來訪。穡承招與席。因記勝事。
압운 글자: 初, 閭, 餘, 除
원문:
  二老過從數
  孤生病起初 [압운: 初]
  幸容陪杖屨
  更喜接門閭 [압운: 閭]
  豆腐蹲鴟雜
  香粳吠蛤餘 [압운: 餘]
  乾羊斟美酒
  秋色滿庭除 [압운: 除]

--------------------------------------------------

제목: 自詠 二首
압운 글자: 餘, 廬, 蛆, 書
원문:
  登眺三峯近
  逍遙數載餘 [압운: 餘]
  雖然在人境
  不是愛吾廬 [압운: 廬]
  糴米頭將鶴
  催租背有蛆 [압운: 蛆]
  此生俱幸免
  稽首謝詩書 [압운: 書]

--------------------------------------------------

제목: 自詠 二首 其二
압운 글자: 餘, 廬, 蛆, 書
원문:
  力行由四勿
  博學在三餘 [압운: 餘]
  白首空憂國
  靑山對結廬 [압운: 廬]
  稻畦應沒鶴
  酒瓮已浮蛆 [압운: 蛆]
  斷句無心得
  長篇信手書 [압운: 書]

--------------------------------------------------

제목: 又吟
압운 글자: 心, 沈, 侵, 金
원문:
  達士應知命
  吾生但苦心 [압운: 心]
  利隨名汲汲
  愁與醉沈沈 [압운: 沈]
  永日吟難盡
  衰年病又侵 [압운: 侵]
  文章似淵海
  何處得陶金 [압운: 金]

--------------------------------------------------

제목: 記安國寺松亭看雨
압운 글자: 鍾, 容, 松, 龍
원문:
  小雨仍村笛
  斜陽又寺鍾 [압운: 鍾]
  山遙多醞藉
  水闊自舂容 [압운: 容]
  爽氣生明月
  寒聲起碧松 [압운: 松]
  至今心尙悸
  雷電逐飛龍 [압운: 龍]

--------------------------------------------------

제목: 航海入貢金陵。遭風不返。國人哀之。作詩以紀云。
압운 글자: 書, 初, 輿, 居
원문:
  三韓萬里國
  一札十行書 [압운: 書]
  航海傾心後
  尋橦縱目初 [압운: 初]
  乾坤通絶域
  雨露洽方輿 [압운: 輿]
  獨恨騎鯨客
  何時返故居 [압운: 居]

--------------------------------------------------

제목: 有送松菌者。作詩以記。
압운 글자: 家, 斜, 沙, 霞
원문:
  云自尙書井
  來投學士家 [압운: 家]
  長莖玉自削
  圓頂傘初斜 [압운: 斜]
  氣稟葉間露
  形成根底沙 [압운: 沙]
  氷肌有仙女
  採去入煙霞 [압운: 霞]

--------------------------------------------------

제목: 卽事
압운 글자: 柯, 多, 波, 痾
원문:
  甘心乘下澤
  絶意夢南柯 [압운: 柯]
  道熟吟哦少
  年侵坐臥多 [압운: 多]
  屋山橫似障
  樓月淨如波 [압운: 波]
  任是無高興
  曾嫌抱久痾 [압운: 痾]

--------------------------------------------------

제목: 山水圖。節東坡煙江疊嶂圖詩句。
압운 글자: 天, 泉, 緣, 然
원문:
  山耶雲耶遠
  春風搖江天 [압운: 天]
  隱見喬木杪
  百道飛來泉 [압운: 泉]
  君從何處得
  去路無由緣 [압운: 緣]
  故人應有招
  雲散山依然 [압운: 然]

--------------------------------------------------

제목: 記舊作
압운 글자: 兼, 巖, 蟾, 潛
원문:
  性僻居恒獨
  家貧味罕兼 [압운: 兼]
  光陰悲鼎鼎
  氣像慕巖巖 [압운: 巖]
  門靜來幽鳥
  簷虛掛冷蟾 [압운: 蟾]
  秋風吹碧柳
  千載憶陶潛 [압운: 潛]

--------------------------------------------------

제목: 卽事
압운 글자: 悠, 頭, 流, 收
원문:
  野詩今寂寂
  院體亦悠悠 [압운: 悠]
  天地無窮意
  江山欲盡頭 [압운: 頭]
  新篇半塗抹
  絶句或風流 [압운: 流]
  他日中州集
  誰歟幸見收 [압운: 收]

--------------------------------------------------

제목: 卽事
압운 글자: 眠, 聯, 傳, 絃
원문:
  靑山捫蝨坐
  黃鳥枕書眠 [압운: 眠]
  膾炙荊公句
  規模杜老聯 [압운: 聯]
  肇明編不及
  天啓誦來傳 [압운: 傳]
  白髮吟長苦
  鸞膠續斷絃 [압운: 絃]

--------------------------------------------------

제목: 卽事 其二
압운 글자: 靈, 靑, 屛, 亭
원문:
  省事忘形勢
  題詩養性靈 [압운: 靈]
  紙牕吟更白
  氈席坐來靑 [압운: 靑]
  井冷凝瓊液
  山晴列錦屛 [압운: 屛]
  病餘無興味
  竟日倚空亭 [압운: 亭]

--------------------------------------------------

제목: 奉謝江陵崔相惠海菜
압운 글자: 嘗, 腸, 揚, 茫
원문:
  海菜年年送
  山齋日日嘗 [압운: 嘗]
  始知淸病目
  漸喜潤詩腸 [압운: 腸]
  絶島春光遠
  狂風浪勢揚 [압운: 揚]
  採來非易得
  細嚼意蒼茫 [압운: 茫]

--------------------------------------------------

제목: 奉寄崔安東
압운 글자: 秋, 樓, 游, 悠
원문:
  早忝天官席
  俄驚海國秋 [압운: 秋]
  何當關外路
  共倚月中樓 [압운: 樓]
  楓嶽徒心想
  松亭只夢游 [압운: 游]
  論懷天所賦
  世事日悠悠 [압운: 悠]

--------------------------------------------------

제목: 閑吟 二首
압운 글자: 來, 杯, 苔, 臺
원문:
  老境身猶健
  幽居客不來 [압운: 來]
  閑中工短句
  病後怯深杯 [압운: 杯]
  巷靜煙浮柳
  庭空雨長苔 [압운: 苔]
  功名今晚矣
  無夢上雲臺 [압운: 臺]

--------------------------------------------------

제목: 閑吟 二首 其二
압운 글자: 來, 杯, 苔, 臺
원문:
  雲容翻墨去
  山色送靑來 [압운: 來]
  任是塵生甑
  須敎酒滿杯 [압운: 杯]
  汀沙白於雪
  江水綠如苔 [압운: 苔]
  尙有扁舟在
  歸歟上釣臺 [압운: 臺]

--------------------------------------------------

제목: 對月
압운 글자: 淸, 明, 情, 更
원문:
  對月我方獨
  洒然肝肺淸 [압운: 淸]
  幸無群動鬧
  況此十分明 [압운: 明]
  忽見有孤影
  相將論寸情 [압운: 情]
  平生共淡泊
  風露過三更 [압운: 更]

--------------------------------------------------

제목: 江上一首。有懷朱同年。
압운 글자: 間, 閑, 顏, 還
원문:
  江上有靑山
  草廬三四間 [압운: 間]
  秋風共蕭洒
  村叟亦幽閑 [압운: 閑]
  悵望幾回首
  遲留眞強顏 [압운: 顏]
  飛雲忽南去
  何日乞身還 [압운: 還]

--------------------------------------------------

제목: 小雨
압운 글자: 靑, 欞, 寧, 舲
원문:
  小雨忽飛至
  滿庭苔更靑 [압운: 靑]
  誰曾訪煙巷
  我獨俯風欞 [압운: 欞]
  涼快愜所望
  淸閑欣以寧 [압운: 寧]
  微吟興不淺
  秋水可揚舲 [압운: 舲]

--------------------------------------------------

제목: 冬初
압운 글자: 眠, 天, 憐, 仙
원문:
  冬初寒乍至
  夜半冷無眠 [압운: 眠]
  風露三更月
  江山萬里天 [압운: 天]
  欲歸心自苦
  相對影堪憐 [압운: 憐]
  誰復共牢落
  獨吟危得仙 [압운: 仙]

--------------------------------------------------

제목: 將遊神勒寺未果。因賦短韻。
압운 글자: 傍, 堂, 墻, 茫
원문:
  遠岫長江外
  疏松翠石傍 [압운: 傍]
  招提開福地
  普濟敞眞堂 [압운: 堂]
  縣令頻腰笏
  山僧獨面墻 [압운: 墻]
  何當尋野艇
  淸嘯倚蒼茫 [압운: 茫]

--------------------------------------------------

제목: 哭崔先生宰 三首
압운 글자: 存, 溫, 門, 昏
원문:
  淸苦家風遠
  疏通典則存 [압운: 存]
  名聲少已重
  詞氣老來溫 [압운: 溫]
  樞府纔還笏
  桑鄕已杜門 [압운: 門]
  回頭天地闊
  日落萬山昏 [압운: 昏]

--------------------------------------------------

제목: 哭崔先生宰 三首 其二
압운 글자: 侵, 心, 尋, 林
원문:
  上黨嵐光滴
  完山海氣侵 [압운: 侵]
  有生雖信命
  當死要安心 [압운: 心]
  七十伊過七
  尋常詎可尋 [압운: 尋]
  達尊三自具
  風采冠儒林 [압운: 林]

--------------------------------------------------

제목: 哭崔先生宰 三首 其三
압운 글자: 回, 嵬, 哀, 苔
원문:
  騎馬山中去
  尋人海上回 [압운: 回]
  蒼波臨浩瀚
  翠壁陟崔嵬 [압운: 嵬]
  握手浮生樂
  摧肝求訣哀 [압운: 哀]
  遙遙關外路
  陳迹巳莓苔 [압운: 苔]

--------------------------------------------------

제목: 曉起卽事
압운 글자: 文, 云, 墳, 君
원문:
  分外蒙宣召
  病餘觀祕文 [압운: 文]
  歸來渾似夢
  喜躍更何云 [압운: 云]
  早起慵冠櫛
  沈思討典墳 [압운: 墳]
  豈知凋瘵後
  一起遇明君 [압운: 君]

--------------------------------------------------

제목: 曉吟
압운 글자: 文, 云, 墳, 君
원문:
  奮游金馬地
  泛覽玉龍文 [압운: 文]
  弓劍俄成哭
  圖書不復云 [압운: 云]
  椒闈垂畫像
  石室峙生墳 [압운: 墳]
  寂寞千年後
  東方儘有君 [압운: 君]

--------------------------------------------------

제목: 曉吟 其二
압운 글자: 文, 云, 墳, 君
원문:
  金榜聯登第
  春闈再主文 [압운: 文]
  回觀今碌碌
  摠忘向云云 [압운: 云]
  每歲塵生甑
  他年酒到墳 [압운: 墳]
  明窓讀書處
  精白奉天君 [압운: 君]

--------------------------------------------------

제목: 曉吟 三首
압운 글자: 基, 司, 遲, 時
원문:
  陰陽官滿座
  圖畫院開基 [압운: 基]
  地壓蓬萊境
  天低喉舌司 [압운: 司]
  半庭寒雨過
  西嶺夕陽遲 [압운: 遲]
  歸臥忘身世
  鷄聲夢破時 [압운: 時]

--------------------------------------------------

제목: 曉吟 三首 其二
압운 글자: 基, 司, 知, 時
원문:
  蘿圖曾闢國
  天錄可延基 [압운: 基]
  周召猶從卜
  重黎有所司 [압운: 司]
  三蘇迷所在
  百世竟難知 [압운: 知]
  可惜先朝意
  江山木落時 [압운: 時]

--------------------------------------------------

제목: 曉吟 三首 其三
압운 글자: 基, 司, 知, 時
원문:
  松山千古地
  石砌太平基 [압운: 基]
  殿角回千嶂
  墻邊列百司 [압운: 司]
  宅中臣庶拱
  裕後祖宗知 [압운: 知]
  前輩誰名世
  今人自應時 [압운: 時]

--------------------------------------------------

제목: 有感
압운 글자: 稀, 芝, 飛, 絲
원문:
  乾坤產人物
  具眼古來稀 [압운: 稀]
  周季已伐樹
  漢初猶茹芝 [압운: 芝]
  一身同馬繫
  雙目送鴻飛 [압운: 飛]
  何日山中去
  松風吹鬢絲 [압운: 絲]

--------------------------------------------------

제목: 廿一日。司天監官來傳曺六宰語。趣進祕書。
압운 글자: 廬, 書, 胥, 除
원문:
  曉窓頭未櫛
  兀坐愛吾廬 [압운: 廬]
  傳語自參政
  刻期觀祕書 [압운: 書]
  文章猶介胄
  筆硯似儲胥 [압운: 胥]
  默坐有餘味
  氣豪猶未除 [압운: 除]

--------------------------------------------------

제목: 廿一日。司天監官來傳曺六宰語。趣進祕書。 其二
압운 글자: 廬, 書, 胥, 除
원문:
  已矣屈原廟
  塵埃諸葛廬 [압운: 廬]
  心傳出師表
  學邃問天書 [압운: 書]
  雅量推時宰
  英材困里胥 [압운: 胥]
  至今誰痛哭
  天運自乘除 [압운: 除]

--------------------------------------------------

제목: 廿一日。司天監官來傳曺六宰語。趣進祕書。 其三
압운 글자: 廬, 書, 胥, 除
원문:
  弊衣廁狐貉
  華屋對茅廬 [압운: 廬]
  杳杳難論命
  明明在讀書 [압운: 書]
  自從游闕里
  不復夢華胥 [압운: 胥]
  老我忘身世
  心閑萬事除 [압운: 除]

--------------------------------------------------

제목: 新雪已初下
압운 글자: 平, 衡, 明, 成
원문:
  國脈初無病
  天心故自平 [압운: 平]
  陰陽隨節候
  形政出鈞衡 [압운: 衡]
  含垢川原淨
  揚淸殿宇明 [압운: 明]
  誰知深坐客
  稽首謝生成 [압운: 成]

--------------------------------------------------

제목: 新雪已初下 其二
압운 글자: 平, 衡, 明, 成
원문:
  四海雲猶暗
  千林路已平 [압운: 平]
  賦才推謝眺
  詩故慕匡衡 [압운: 衡]
  醉後玉山倒
  望中銀海明 [압운: 明]
  宰臣當拜賀
  郞舍表文成 [압운: 成]

--------------------------------------------------

제목: 新雪已初下 其三
압운 글자: 平, 衡, 明, 成
원문:
  人心猶震疊
  世路且升平 [압운: 平]
  萬葉傳丹扆
  三光察玉衡 [압운: 衡]
  普天無垢穢
  小室更虛明 [압운: 明]
  牧老方危坐
  新詩忽爾成 [압운: 成]

--------------------------------------------------

제목: 自吟
압운 글자: 廬, 書, 墟, 舒
원문:
  悠悠養生術
  歲晚臥窮廬 [압운: 廬]
  肺病自耽酒
  眼昏猶讀書 [압운: 書]
  遙山拱畿甸
  寒日下村墟 [압운: 墟]
  寂寞鴉翻外
  浮雲時卷舒 [압운: 舒]

--------------------------------------------------

제목: 十六日。張密直來投華刺。
압운 글자: 思, 時, 遲, 師
원문:
  張公神彩秀
  久闊每相思 [압운: 思]
  鳳字題門日
  鴻樞當軸時 [압운: 時]
  早年交契密
  多病賀書遲 [압운: 遲]
  更約天台路
  重尋芋火師 [압운: 師]

--------------------------------------------------

제목: 與韓上黨將游光巖。晨起有作。
압운 글자: 微, 辭, 圍, 詩
원문:
  二朴留華刺
  光岩擁翠微 [압운: 微]
  相邀觀刻字
  自愧濫陳辭 [압운: 辭]
  屈曲淸溪咽
  崢嶸疊嶂圍 [압운: 圍]
  聯鞍有佳客
  唱和幾篇詩 [압운: 詩]

--------------------------------------------------

제목: 與韓上黨將游光巖。晨起有作。 其二
압운 글자: 微, 碑, 圍, 詩
원문:
  日月先王德
  增輝螢燭微 [압운: 微]
  史臣編汗簡
  衲子打豐碑 [압운: 碑]
  雲影橫簷際
  鍾聲震鐵圍 [압운: 圍]
  靜中生感念
  把筆卽成詩 [압운: 詩]

--------------------------------------------------

제목: 與韓上黨將游光巖。晨起有作。 其三
압운 글자: 微, 碑, 圍, 詩
원문:
  年衰仍病重
  識短又才微 [압운: 微]
  拜命猥當筆
  覃思強述碑 [압운: 碑]
  弱材支大廈
  猛獸潰長圍 [압운: 圍]
  他日雌黃手
  應須錄此詩 [압운: 詩]

--------------------------------------------------

제목: 將詣光岩。曉起有感。
압운 글자: 呈, 甁, 靑, 庭
원문:
  欲向光岩去
  先將祕錄呈 [압운: 呈]
  開窓霜滿瓦
  點筆水凝甁 [압운: 甁]
  酩酊須浮白
  譏評付汗靑 [압운: 靑]
  至今江上竹
  蒼雪落空庭 [압운: 庭]

--------------------------------------------------

제목: 光岩途中
압운 글자: 杯, 開, 堆, 摧
원문:
  先生方早食
  上相勸深杯 [압운: 杯]
  老境不一醉
  好懷能幾開 [압운: 開]
  黃橋流水遠
  松岳白雲堆 [압운: 堆]
  誰識顧瞻處
  忠肝摧復摧 [압운: 摧]

--------------------------------------------------

제목: 兩朴令公設小酌
압운 글자: 幽, 留, 秋, 愁
원문:
  寂寂雲岩寺
  蒼苔地轉幽 [압운: 幽]
  華筵方欲設
  小雨更相留 [압운: 留]
  二朴孤忠日
  三韓再造秋 [압운: 秋]
  獨憐衰病客
  滿酌強澆愁 [압운: 愁]

--------------------------------------------------

제목: 對友自詠三首
압운 글자: 思, 枝, 辭, 夷
원문:
  虛廳對良友
  出語隨所思 [압운: 思]
  精義自爲休
  直言無復枝 [압운: 枝]
  旁探莊老學
  遠繫周孔辭 [압운: 辭]
  晚景足頤養
  何陋居九夷 [압운: 夷]

--------------------------------------------------

제목: 對友自詠三首 其二
압운 글자: 思, 杖, 辭, 夷
원문:
  寂然應來物
  無爲復無思 [압운: 思]
  一心具天地
  萬事分幹杖 [압운: 杖]
  可就復何去
  當受復何辭 [압운: 辭]
  義在不苟耳
  淸哉彼伯夷 [압운: 夷]

--------------------------------------------------

제목: 對友自詠三首 其三
압운 글자: 思, 枝, 辭, 夷
원문:
  搖唇自亂道
  閉目仍沈思 [압운: 思]
  或難似超海
  或易如折枝 [압운: 枝]
  明明服大訓
  默默探微辭 [압운: 辭]
  至道苟在我
  豈恨生東夷 [압운: 夷]

--------------------------------------------------

제목: 兔郞游山後別墅
압운 글자: 乾, 難, 盤, 還
원문:
  兔郞山後去
  田舍壁初乾 [압운: 乾]
  釣月刳木小
  耕雲通路難 [압운: 難]
  長川應像輞
  深谷可名盤 [압운: 盤]
  箕達新京近
  幅巾時往還 [압운: 還]

--------------------------------------------------

제목: 述懷
압운 글자: 乾, 難, 盤, 還
원문:
  夜雨簷猶滴
  朝晴路未乾 [압운: 乾]
  有身元是患
  處世漸知難 [압운: 難]
  或送蒲萄酒
  誰憐苜蓿盤 [압운: 盤]
  仲冬今過半
  何日乞身還 [압운: 還]

--------------------------------------------------

제목: 述懷 其二
압운 글자: 乾, 難, 盤, 還
원문:
  初期鳳鳥至
  却似蠹魚乾 [압운: 乾]
  快意觀書易
  昏眸讀字難 [압운: 難]
  胼胝思禹貢
  詰曲想殷盤 [압운: 盤]
  皓首終無用
  年來學八還 [압운: 還]

--------------------------------------------------

제목: 述懷 其三
압운 글자: 乾, 難, 盤, 還
원문:
  露萼曾紅濕
  煙山欲翠乾 [압운: 乾]
  雨暘休咎見
  邦國守持難 [압운: 難]
  道熟丹盈鼎
  詩成珠走盤 [압운: 盤]
  古來名利路
  倦鳥自知還 [압운: 還]

--------------------------------------------------

제목: 雜題 五首
압운 글자: 溫, 言, 門, 坤
원문:
  枕上風聲急
  牕間日色溫 [압운: 溫]
  幽居甘自適
  靜坐澹忘言 [압운: 言]
  萬戶煙生棟
  孤村雪滿門 [압운: 門]
  人情重時歲
  老境謝乾坤 [압운: 坤]

--------------------------------------------------

제목: 雜題 五首 其二
압운 글자: 脩, 游, 樓, 憂
원문:
  韓山新太守
  年少更淸脩 [압운: 脩]
  都目當高擢
  遨頭却遠游 [압운: 游]
  空衙寒草地
  戍鼓夕陽樓 [압운: 樓]
  夜臥難成夢
  燈前集百憂 [압운: 憂]

--------------------------------------------------

제목: 雜題 五首 其三
압운 글자: 成, 情, 晴, 聲
원문:
  卽署兼淸要
  人材獨老成 [압운: 成]
  誰言離乳臭
  便得察輿情 [압운: 情]
  冠玉明朝旭
  庭槐峙晚晴 [압운: 晴]
  造山溪畔路
  步步佩環聲 [압운: 聲]

--------------------------------------------------

제목: 雜題 五首 其四
압운 글자: 釐, 疑, 孜, 時
원문:
  學須明內外
  理必察毫釐 [압운: 釐]
  縱是多聞見
  尤當闕殆疑 [압운: 疑]
  奉天終赫赫
  行己定孜孜 [압운: 孜]
  歲暮風聲急
  誰知靜坐時 [압운: 時]

--------------------------------------------------

제목: 雜題 五首 其五
압운 글자: 高, 毫, 簫, 陶
원문:
  室靜塵難染
  牕虛日又高 [압운: 高]
  靜應生夜氣
  明可析秋毫 [압운: 毫]
  取火懸陰燧
  臨風捻洞簫 [압운: 簫]
  從容聊自適
  君子政陶陶 [압운: 陶]

--------------------------------------------------

제목: 江上 三首
압운 글자: 絲, 迤, 遲, 枝
원문:
  江上月如晝
  扁舟垂釣絲 [압운: 絲]
  銀盤墮空明
  形影方逶迤 [압운: 迤]
  對之自可樂
  夜寒魚上遲 [압운: 遲]
  皎皎出塵世
  婆娑丹桂枝 [압운: 枝]

--------------------------------------------------

제목: 江上 三首 其二
압운 글자: 磯, 肥, 違, 扉
원문:
  江上小雨過
  晴波動漁磯 [압운: 磯]
  長絲垂芳餌
  樂哉魚正肥 [압운: 肥]
  得之適我願
  不得非我違 [압운: 違]
  妻子自度日
  石田掩苔扉 [압운: 扉]

--------------------------------------------------

제목: 江上 三首 其三
압운 글자: 虛, 魚, 除, 廬
원문:
  江上奮時樂
  渺然墮空虛 [압운: 虛]
  我老猶絶糧
  當時豈求魚 [압운: 魚]
  一涉爭名路
  驅馳歲又除 [압운: 除]
  海嶠照烽火
  何日歸吾廬 [압운: 廬]

--------------------------------------------------

제목: 門生鄭士賢告歸
압운 글자: 畔, 雁, 岸, 晚
원문:
  家在水原東
  親居草溪畔 [압운: 畔]
  榮名下大夫
  歸興南飛雁 [압운: 雁]
  翠柏倚雲岡
  寒梅拆江岸 [압운: 岸]
  生涯自有涯
  且須忘早晚 [압운: 晚]

--------------------------------------------------

제목: 禹省郞來請表文提頭圈點
압운 글자: 文, 分, 雲, 群
원문:
  事君當謹愼
  逐世漸彌文 [압운: 文]
  披懇精微著
  提頭上下分 [압운: 分]
  風狂催短景
  山密鎖寒雲 [압운: 雲]
  筆凍難圈點
  高才自出群 [압운: 群]

--------------------------------------------------

제목: 早寒
압운 글자: 堆, 才, 回, 臺
원문:
  曉榻寒方甚
  晴欄雪正堆 [압운: 堆]
  絃歌怳如夢
  筆札愧非才 [압운: 才]
  大廈從誰庇
  狂瀾首自回 [압운: 回]
  江湖何日去
  人在望鄕臺 [압운: 臺]

--------------------------------------------------

제목: 二月十六日呼高士褧話所懷。
압운 글자: 痾, 他, 波, 磨
원문:
  聖主方新政
  愚臣久抱痾 [압운: 痾]
  歸田心自昔
  上表意非他 [압운: 他]
  春動崖生草
  時淸海不波 [압운: 波]
  浯溪將獻頌
  有石可鐫磨 [압운: 磨]

--------------------------------------------------

제목: 微雪
압운 글자: 餘, 徐, 畬, 居
원문:
  氣轉春分後
  雲興日午餘 [압운: 餘]
  飛花自回薄
  輕態故虛徐 [압운: 徐]
  茶鼎才添水
  山村欲沒畬 [압운: 畬]
  小詩材料足
  淸興滿幽居 [압운: 居]

--------------------------------------------------

제목: 二十四日肅拜
압운 글자: 傍, 裳, 長, 觴
원문:
  夢入天門裏
  恩承寶座傍 [압운: 傍]
  乾坤通肺腑
  雨露洽衣裳 [압운: 裳]
  今代身初健
  前朝感更長 [압운: 長]
  行藏天所賦
  春色滿金觴 [압운: 觴]

--------------------------------------------------

제목: 卽事
압운 글자: 扉, 稀, 暉, 歸
원문:
  幽居傍山麓
  終日掩柴扉 [압운: 扉]
  嫩綠風吹動
  殘紅雨打稀 [압운: 稀]
  微吟看遠岫
  獨立到斜暉 [압운: 暉]
  只是悠悠處
  不知誰與歸 [압운: 歸]

--------------------------------------------------

제목: 雨中有作 其二
압운 글자: 堂, 陽, 墻, 光
원문:
  病寓孤楊洞
  新開一草堂 [압운: 堂]
  雨深難避濕
  日午解遮陽 [압운: 陽]
  松樹臨華屋
  梨花照粉墻 [압운: 墻]
  芳隣幸相接
  陋室亦生光 [압운: 光]

--------------------------------------------------

제목: 曉雨
압운 글자: 春, 塵, 囷, 輪
원문:
  三月三十日
  雨聲如別春 [압운: 春]
  溟濛連碧樹
  點滴浥紅塵 [압운: 塵]
  殘花猶萬片
  嘉種巳千囷 [압운: 囷]
  牧隱操觚處
  東風似駐輪 [압운: 輪]

--------------------------------------------------

제목: 曉雨 其二
압운 글자: 扉, 飛, 稀, 微
원문:
  濛濛春雨細
  啼鳥掩柴扉 [압운: 扉]
  高柳和來暗
  殘花濕不飛 [압운: 飛]
  人老琴書靜
  地偏車馬稀 [압운: 稀]
  淸吟興不淺
  自覺世情微 [압운: 微]

--------------------------------------------------

제목: 詠僧莪。其莖甚酸。僧莪鄕名。
압운 글자: 寒, 酸, 干, 歎
원문:
  碧玉長仍嫩
  山崖翠葉寒 [압운: 寒]
  乍看眉巳蹙
  欲嚼齒先酸 [압운: 酸]
  醉客偏多嗜
  眠魔詎敢干 [압운: 干]
  詩篇容不載
  一詠一長歎 [압운: 歎]

--------------------------------------------------

제목: 卽事
압운 글자: 寬, 冠, 殘, 鞍
원문:
  啼鳥簷間靜
  無人庭下寬 [압운: 寬]
  虛心元似鏡
  散髮不曾冠 [압운: 冠]
  身世道情熟
  功名春夢殘 [압운: 殘]
  遙看陌塵起
  白馬耀金鞍 [압운: 鞍]

--------------------------------------------------

제목: 自賦
압운 글자: 心, 琴, 林, 吟
원문:
  區區隨世態
  洞洞見天心 [압운: 心]
  夢斷風生榻
  思沈月滿琴 [압운: 琴]
  書詩兼介胄
  城市雜山林 [압운: 林]
  老病饒淸興
  詩成一再吟 [압운: 吟]

--------------------------------------------------

제목: 聞海寇犯江郊 三首
압운 글자: 城, 營, 盟, 生
원문:
  海寇初登岸
  郊居摠入城 [압운: 城]
  廟堂收衆策
  釰戟耀群營 [압운: 營]
  運蹇生民病
  神羞主將盟 [압운: 盟]
  誰憐出無馬
  老拙一書生 [압운: 生]

--------------------------------------------------

제목: 聞海寇犯江郊 三首 其二
압운 글자: 空, 雄, 宮, 穹
원문:
  江上船深避
  城中室竝空 [압운: 空]
  婦兒愁跋涉
  丁壯逞英雄 [압운: 雄]
  赫奕三韓國
  崔嵬八位宮 [압운: 宮]
  冥扶至今日
  血淚仰蒼穹 [압운: 穹]

--------------------------------------------------

제목: 聞海寇犯江郊 三首 其三
압운 글자: 溟, 京, 星, 平
원문:
  庚寅今幾歲
  日本隔重溟 [압운: 溟]
  鼠竊初侵界
  鴟張漸逼京 [압운: 京]
  削城堅似鐵
  列炬粲如星 [압운: 星]
  天意終難測
  衰年見太平 [압운: 平]

--------------------------------------------------

제목: 倭賊近畿甸
압운 글자: 張, 藏, 糧, 揚
원문:
  庚寅始狗盜
  逐歲漸鴟張 [압운: 張]
  海邑蒿萊長
  山村鳥獸藏 [압운: 藏]
  那期犯畿甸
  不啻掠餱糧 [압운: 糧]
  呼吸安危頃
  功高大將揚 [압운: 揚]

--------------------------------------------------

제목: 憶僧房
압운 글자: 深, 心, 林, 吟
원문:
  欲訪應無路
  雲山萬疊深 [압운: 深]
  香銷僧對影
  夢斷鳥驚心 [압운: 心]
  流水風生穴
  淸霜月滿林 [압운: 林]
  紅塵吹白髮
  悵望一長吟 [압운: 吟]

--------------------------------------------------

제목: 演雅 二首
압운 글자: 長, 觴, 牀, 良
원문:
  甕牖蛛絲遍
  雲山鰈域長 [압운: 長]
  熊經知秘術
  鯨吸倒連觴 [압운: 觴]
  桂影蟾蜍窟
  秋聲蟋蟀牀 [압운: 牀]
  跳梁井蛙耳
  騄駬遇王良 [압운: 良]

--------------------------------------------------

제목: 演雅 二首 其二
압운 글자: 鵑, 天, 傳, 川
원문:
  久學龍蛇蟄
  危情哭杜鵑 [압운: 鵑]
  茶聲蚯蚓竅
  詞格鷓鴣天 [압운: 天]
  萬里鯷岑靜
  千年鳳曆傳 [압운: 傳]
  增輝有螢燭
  烏彩遍山川 [압운: 川]

--------------------------------------------------

제목: 聞旌善郡風景之僻。賦此三首。
압운 글자: 靑, 亭, 馨, 醒
원문:
  千山橫疊翠
  一路入空靑 [압운: 靑]
  水穴應通海
  風巖可作亭 [압운: 亭]
  薪楢來處險
  廚䆴㸑時馨 [압운: 馨]
  事少遨頭醉
  日中方始醒 [압운: 醒]

--------------------------------------------------

제목: 聞旌善郡風景之僻。賦此三首。 其二
압운 글자: 靑, 亭, 馨, 醒
원문:
  峯高餘臘白
  樹密半冬靑 [압운: 靑]
  傍水居民屋
  隈巖送客亭 [압운: 亭]
  訟稀庭草長
  坐靜砌花馨 [압운: 馨]
  黍酒軟無力
  山風吹自醒 [압운: 醒]

--------------------------------------------------

제목: 聞旌善郡風景之僻。賦此三首。 其三
압운 글자: 靑, 亭, 馨, 醒
원문:
  病久頭仍白
  交疏眼少靑 [압운: 靑]
  回思名利路
  幾過短長亭 [압운: 亭]
  木麥饘何滑
  松花蜜自馨 [압운: 馨]
  何當供晚食
  醉夢暫時醒 [압운: 醒]

--------------------------------------------------

제목: 紀奮游
압운 글자: 齋, 偕, 喈, 諧
원문:
  亂山尋客舍
  小館似書齋 [압운: 齋]
  盤饌酸寒雜
  詩聯功拙偕 [압운: 偕]
  浮生鱣潑潑
  大雅鳳喈喈 [압운: 喈]
  回首奮游處
  極談還似諧 [압운: 諧]

--------------------------------------------------

제목: 紀奮游 其二
압운 글자: 眠, 天, 聯, 前
원문:
  外戶誰曾閉
  行譙寄食眠 [압운: 眠]
  直從鷗鷺岸
  遠向犬羊天 [압운: 天]
  一臥今多病
  高吟又幾聯 [압운: 聯]
  江南好風景
  未必似年前 [압운: 前]

--------------------------------------------------

제목: 讀中庸有感 二首
압운 글자: 間, 冠, 班, 難
원문:
  身處賓師位
  心存父子間 [압운: 間]
  筆端明道統
  門下耀儒冠 [압운: 冠]
  濂洛初承泒
  荀楊豈是班 [압운: 班]
  可憐東海客
  皓首欲言難 [압운: 難]

--------------------------------------------------

제목: 讀中庸有感 二首 其二
압운 글자: 間, 冠, 班, 難
원문:
  粲粲毫釐內
  洋洋天地間 [압운: 間]
  遠途從咫尺
  暗室盛衣冠 [압운: 冠]
  宗廟焄蒿際
  朝廷肅穆班 [압운: 班]
  此心終不改
  始驗獨居難 [압운: 難]

--------------------------------------------------

제목: 卽事 二首
압운 글자: 擠, 齊, 提, 栖
원문:
  直道自難屈
  異端誰復擠 [압운: 擠]
  種花師粲可
  採蕨友夷齊 [압운: 齊]
  淸節普天少
  話頭終日提 [압운: 提]
  他年名實在
  愧我獨栖栖 [압운: 栖]

--------------------------------------------------

제목: 奉懷幻菴
압운 글자: 重, 松, 濃, 鍾
원문:
  江水自千里
  雲山知幾重 [압운: 重]
  心淸泉落石
  影靜月臨松 [압운: 松]
  早透禪關密
  猶餘語業濃 [압운: 濃]
  何時更相對
  半夜一聞鍾 [압운: 鍾]

--------------------------------------------------

제목: 幽居
압운 글자: 嶸, 聲, 淸, 情
원문:
  幽居自寂寞
  病骨尙崢嶸 [압운: 嶸]
  紫蟹盤中味
  玄蟬枕上聲 [압운: 聲]
  天高山色秀
  露冷菊香淸 [압운: 淸]
  拙句時吟出
  陶成上世情 [압운: 情]

--------------------------------------------------

제목: 奉寄俗離山法住寺僧統
압운 글자: 移, 時, 思, 詩
원문:
  古寺潭潭靜
  流年冉冉移 [압운: 移]
  一聲鍾動處
  萬壑日沈時 [압운: 時]
  病客頻回首
  高僧有所思 [압운: 思]
  秋風吹正急
  幾首菊花詩 [압운: 詩]

--------------------------------------------------

제목: 卽事
압운 글자: 窩, 魔, 斜, 華
원문:
  辛苦紛華戰
  歸來安樂窩 [압운: 窩]
  高吟揮俗子
  靜坐伴眠魔 [압운: 魔]
  野色霜餘淨
  松陰雨後斜 [압운: 斜]
  金陵天杳杳
  矯首望京華 [압운: 華]

--------------------------------------------------

제목: 卽事 其二
압운 글자: 能, 藤, 兢, 陵
원문:
  老矣眞無用
  歸歟自不能 [압운: 能]
  薄田連絶島
  小屋鎖寒藤 [압운: 藤]
  處處難棲托
  時時實戰兢 [압운: 兢]
  至今妻子飽
  向闕祝岡陵 [압운: 陵]

--------------------------------------------------

제목: 偶題
압운 글자: 間, 山, 閑, 潺
원문:
  咫尺無餘地
  氷湯有少間 [압운: 間]
  分明只一水
  擬議更千山 [압운: 山]
  最愛禪僧靜
  能同病客閑 [압운: 閑]
  何須更趺坐
  深谷聽潺潺 [압운: 潺]

--------------------------------------------------

제목: 偶題 其二
압운 글자: 眞, 春, 鱗, 茵
원문:
  老境身爲累
  新詩味自眞 [압운: 眞]
  徘徊有明月
  荏苒是靑春 [압운: 春]
  迹似授籠鳥
  心如縱壑鱗 [압운: 鱗]
  山亭或乘興
  芳草卽重茵 [압운: 茵]

--------------------------------------------------

제목: 卽事 三首
압운 글자: 墟, 餘, 除, 居
원문:
  蒼凉朝日上
  宿霧捲郊墟 [압운: 墟]
  健句全篇少
  貧家半菽餘 [압운: 餘]
  浮生多疾病
  秋色滿庭除 [압운: 除]
  海內同年友
  何從問起居 [압운: 居]

--------------------------------------------------

제목: 卽事 三首 其二
압운 글자: 墟, 餘, 除, 居
원문:
  紅雲籠殿閣
  黃草羃丘墟 [압운: 墟]
  陳迹夢魂外
  回頭衰老餘 [압운: 餘]
  丹墀傾素蘊
  玉署忝新除 [압운: 除]
  寂寞如流水
  遼天杳帝居 [압운: 居]

--------------------------------------------------

제목: 卽事 三首 其三
압운 글자: 墟, 餘, 除, 居
원문:
  身閑猶廩祿
  地僻似村墟 [압운: 墟]
  奮隱蒼江上
  浮生白髮餘 [압운: 餘]
  存心忘得喪
  賦命自乘除 [압운: 除]
  高興秋風裏
  須尋靜者居 [압운: 居]

--------------------------------------------------

제목: 幽居
압운 글자: 機, 稀, 肥, 飛
원문:
  客過難再拜
  生拙尙多機 [압운: 機]
  頗恨園丁弱
  由來菜甲稀 [압운: 稀]
  莓苔隨雨長
  梨栗未霜肥 [압운: 肥]
  枕上韓山夢
  江頭白鳥飛 [압운: 飛]

--------------------------------------------------

제목: 有感 三首
압운 글자: 司, 知, 時, 夷
원문:
  儒庠叨掌敎
  省幕忝分司 [압운: 司]
  命自天王錫
  恩緣國主知 [압운: 知]
  土官皆雜職
  朝列異前時 [압운: 時]
  他日三韓史
  巍然出等夷 [압운: 夷]

--------------------------------------------------

제목: 有感 三首 其三
압운 글자: 司, 知, 時, 夷
원문:
  苦樂自難限
  窮通誰所司 [압운: 司]
  忘形多勝事
  會面少良知 [압운: 知]
  四海揚波日
  千山落木時 [압운: 時]
  悄然心境靜
  大道慕希夷 [압운: 夷]

--------------------------------------------------

제목: 野菊
압운 글자: 淸, 盟, 情, 嶸
원문:
  野菊生秋澗
  寒香意自淸 [압운: 淸]
  幽人方獨往
  勝友有同盟 [압운: 盟]
  共討登仙術
  俄生不世情 [압운: 情]
  重陽明日是
  無路上崢嶸 [압운: 嶸]

--------------------------------------------------

제목: 天台判事携酒見訪。曺溪猊公適至。二首。
압운 글자: 台, 開, 嵬, 裁
원문:
  菊花開柳巷
  竹葉出天台 [압운: 台]
  泛泛香初散
  依依蕊半開 [압운: 開]
  抱痾甘寂寞
  絶意上崔嵬 [압운: 嵬]
  更得曺溪老
  高吟興慕裁 [압운: 裁]

--------------------------------------------------

제목: 天台判事携酒見訪。曺溪猊公適至。二首。 其二
압운 글자: 斟, 吟, 林, 音
원문:
  白髮身多病
  黃花酒再斟 [압운: 斟]
  扶衰如有效
  遣興自成吟 [압운: 吟]
  寒露滴幽澗
  斜陽明遠林 [압운: 林]
  悠悠千載上
  彭澤是知音 [압운: 音]

--------------------------------------------------

제목: 十二日 二首
압운 글자: 天, 愆, 蓮, 傳
원문:
  雲遵滴疏雨
  雷輕低遠天 [압운: 天]
  孛星方示儆
  秋令恐招愆 [압운: 愆]
  陳迹卽蒼蘚
  淸心如白蓮 [압운: 蓮]
  晚來巢上鳥
  知止問誰傳 [압운: 傳]

--------------------------------------------------

제목: 十三日
압운 글자: 秋, 愁, 憂, 留
원문:
  三更來急雨
  九月欲窮秋 [압운: 秋]
  雷電施餘怒
  江山替奮愁 [압운: 愁]
  晨飧兼味少
  夜坐百年憂 [압운: 憂]
  張翰江東去
  吾今獨滯留 [압운: 留]

--------------------------------------------------

제목: 寄伊山李吉商。孟希道持去。
압운 글자: 尋, 林, 深, 吟
원문:
  曾驚倭難逼
  却向俗離尋 [압운: 尋]
  苦節扶吾道
  餘風振士林 [압운: 林]
  商山芝露重
  彭澤菊秋深 [압운: 深]
  牧隱今衰甚
  何當共一吟 [압운: 吟]

--------------------------------------------------

제목: 卽事 三首
압운 글자: 晡, 酤, 夫, 隅
원문:
  老妻議酒食
  晚歲送朝晡 [압운: 晡]
  有案齊眉擧
  無筒滿眼酤 [압운: 酤]
  化家須攴攴
  知禮是夫夫 [압운: 夫]
  陋巷終身樂
  浩然東海隅 [압운: 隅]

--------------------------------------------------

제목: 遯村李浩然在川寧縣。見寄絶句一首。兼示所作 十首。諷詠之餘。次其韻。又用其韻自詠。皆走筆也。凡二十二首。題道美寺 其二
압운 글자: 鄕, 荒, 裳, 涼
원문:
  怠念忘機事
  安心卽故鄕 [압운: 鄕]
  兵戈猶未戢
  田野儘多荒 [압운: 荒]
  山好常扶杖
  風寒欲綻裳 [압운: 裳]
  誰歟偕遯老
  隨分送炎涼 [압운: 涼]

--------------------------------------------------

제목: 遯村李浩然在川寧縣。見寄絶句一首。兼示所作 十首。諷詠之餘。次其韻。又用其韻自詠。皆走筆也。凡二十二首。題道美寺 其三
압운 글자: 悲, 時, 遲, 思
원문:
  否傾仍遇泰
  興盡却來悲 [압운: 悲]
  國步方艱際
  天心未定時 [압운: 時]
  已驚梅綻早
  又見菊開遲 [압운: 遲]
  遯老今何似
  悠悠勞我思 [압운: 思]

--------------------------------------------------

제목: 遯村李浩然在川寧縣。見寄絶句一首。兼示所作 十首。諷詠之餘。次其韻。又用其韻自詠。皆走筆也。凡二十二首。立秋日。
압운 글자: 僧, 登, 增, 興
원문:
  朝天曾借馬
  避世却投僧 [압운: 僧]
  田舍同年在
  江樓踏月登 [압운: 登]
  高梧一葉落
  白髮數莖增 [압운: 增]
  秀句頻吟出
  聊堪託怨興 [압운: 興]

--------------------------------------------------

제목: 遯村李浩然在川寧縣。見寄絶句一首。兼示所作 十首。諷詠之餘。次其韻。又用其韻自詠。皆走筆也。凡二十二首。在道美寺。寄敬之。 其三
압운 글자: 方, 妨, 堂, 鄕
원문:
  江山成樂土
  風物異他方 [압운: 方]
  得句天機熟
  營生野興妨 [압운: 妨]
  愛樓尋客舍
  游寺坐僧堂 [압운: 堂]
  老境眞忘世
  同年幸在鄕 [압운: 鄕]

--------------------------------------------------

제목: 又用前韻自詠 其二
압운 글자: 鄕, 荒, 裳, 涼
원문:
  肯畏愁如結
  聊從醉作鄕 [압운: 鄕]
  相忘共駘蕩
  直欲遡鴻荒 [압운: 荒]
  赴月思吳質
  無波記越裳 [압운: 裳]
  祗今懸榻處
  滿面曉風涼 [압운: 涼]

--------------------------------------------------

제목: 又用前韻自詠 其三
압운 글자: 悲, 時, 遲, 思
원문:
  自信中無定
  胡爲內自悲 [압운: 悲]
  眼靑猶牾俗
  面赤欲趨時 [압운: 時]
  敢道知機早
  無端去國遲 [압운: 遲]
  古人今已矣
  千載果誰思 [압운: 思]

--------------------------------------------------

제목: 又用前韻自詠 其六
압운 글자: 僧, 登, 增, 興
원문:
  江村無隱者
  野寺少高僧 [압운: 僧]
  詩稿閑中改
  山椒醉後登 [압운: 登]
  獨游今似夢
  多病老彌增 [압운: 增]
  遙記蓬窓底
  微吟日懶興 [압운: 興]

--------------------------------------------------

제목: 又用前韻自詠 其十
압운 글자: 方, 妨, 堂, 鄕
원문:
  山光將入戶
  雲影自徂方 [압운: 方]
  處世身如寄
  隨心事豈妨 [압운: 妨]
  烏衣曾有巷
  綠野久開堂 [압운: 堂]
  牧隱亦何幸
  誓將歸故鄕 [압운: 鄕]

--------------------------------------------------

제목: 東國禮俗。近於春秋戰國。錄之所以進之也。
압운 글자: 墟, 初, 書, 餘
원문:
  遙遙阿每氏
  大業樹桑墟 [압운: 墟]
  霜露堪輿外
  春秋戰國初 [압운: 初]
  輕生多伏劍
  尙武少通書 [압운: 書]
  藩將時來貢
  周僖聲敎餘 [압운: 餘]

--------------------------------------------------

제목: 東國禮俗。近於春秋戰國。錄之所以進之也。 其二
압운 글자: 墟, 初, 書, 餘
원문:
  西國天開統
  東邦日出墟 [압운: 墟]
  奔波守禦後
  行李往來初 [압운: 初]
  禮貢多儀幣
  情通一札書 [압운: 書]
  最憐能自恥
  嚮化已無餘 [압운: 餘]

--------------------------------------------------

제목: 東國禮俗。近於春秋戰國。錄之所以進之也。 其三
압운 글자: 墟, 初, 書, 餘
원문:
  晴天藏海嶼
  曉霧入村墟 [압운: 墟]
  鬼蜮不知處
  蚍蜉相援初 [압운: 初]
  儒冠臨劍戟
  學舍廢詩書 [압운: 書]
  流禍至於此
  哀哉奚問餘 [압운: 餘]

--------------------------------------------------

제목: 有感
압운 글자: 腸, 蒼, 良, 長
원문:
  解紛將代舌
  有感幾回腸 [압운: 腸]
  邪正久彌白
  監觀有彼蒼 [압운: 蒼]
  停囚應長智
  嫁禍恐讎良 [압운: 良]
  世事關時數
  令人感嘆長 [압운: 長]

--------------------------------------------------

제목: 兪伯判事來訪
압운 글자: 年, 聯, 天, 筵
원문:
  瘦骨如前日
  卑官似少年 [압운: 年]
  錄功頒茂渥
  判事冠文聯 [압운: 聯]
  鵠嶺閑中地
  燕山夢裏天 [압운: 天]
  光巖今寂寞
  有幾赴齋筵 [압운: 筵]

--------------------------------------------------

제목: 雷雨
압운 글자: 秋, 頭, 悠, 憂
원문:
  江山自絶境
  雷雨欲窮秋 [압운: 秋]
  老日少靑眼
  同年多白頭 [압운: 頭]
  寸懷徒耿耿
  天道儘悠悠 [압운: 悠]
  曾忝書雲觀
  深知廊廟憂 [압운: 憂]

--------------------------------------------------

제목: 雷雨 其二
압운 글자: 秋, 頭, 悠, 憂
원문:
  黑雲收碧落
  白日照淸秋 [압운: 秋]
  沙淨小溪足
  葉明高樹頭 [압운: 頭]
  流年閑裏急
  往事夢中悠 [압운: 悠]
  天意定安在
  寸心煎百憂 [압운: 憂]

--------------------------------------------------

제목: 對菊
압운 글자: 幽, 頭, 秋, 求
원문:
  靑泥盆底潤
  黃菊室中幽 [압운: 幽]
  只愛開當面
  何須插滿頭 [압운: 頭]
  孤松彭澤晚
  衰蕙楚江秋 [압운: 秋]
  耿耿配君子
  芳心誰復求 [압운: 求]

--------------------------------------------------

제목: 有感
압운 글자: 雱, 唐, 堂, 霜
원문:
  上國恩無比
  前朝澤未雱 [압운: 雱]
  回思猶苦楚
  入秦儘荒唐 [압운: 唐]
  天地臨宗社
  經綸在廟堂 [압운: 堂]
  獨憐多病客
  對鏡鬢如霜 [압운: 霜]

--------------------------------------------------

제목: 詠紅大蝦
압운 글자: 隅, 膚, 扶, 腴
원문:
  受質非鱗介
  憐渠出海隅 [압운: 隅]
  銀朱如帶血
  雪白自凝膚 [압운: 膚]
  匣薄祗一扎
  鬚長知幾扶 [압운: 扶]
  曲躬交有禮
  深味道爲腴 [압운: 腴]

--------------------------------------------------

제목: 偶題 二首
압운 글자: 舟, 浮, 流, 求
원문:
  地厚三萬里
  輕如一葉舟 [압운: 舟]
  虛空大無岸
  上下古來浮 [압운: 浮]
  海氣從金出
  山頭有水流 [압운: 流]
  吾今知闢闔
  理數不須求 [압운: 求]

--------------------------------------------------

제목: 偶題 二首 其二
압운 글자: 舟, 浮, 流, 求
원문:
  吾生信天命
  泛泛駕虛舟 [압운: 舟]
  浩瀚將安適
  輕淸祗自浮 [압운: 浮]
  迷塗趨斷港
  利涉過洪流 [압운: 流]
  尙恐盲風作
  珊瑚不復求 [압운: 求]

--------------------------------------------------

제목: 九月晦
압운 글자: 煙, 便, 鮮, 天
원문:
  柳巷城隅近
  茅簷朝暮煙 [압운: 煙]
  病深來往少
  意適起居便 [압운: 便]
  籬菊黃金嫩
  庭苔綠錦鮮 [압운: 鮮]
  秋風今日盡
  矯首望晴天 [압운: 天]

--------------------------------------------------

제목: 九月晦 其二
압운 글자: 煙, 權, 鮮, 天
원문:
  樹紅初過雨
  山紫政凝煙 [압운: 煙]
  有筆能排悶
  無錢可附權 [압운: 權]
  觀身如棄鼠
  養性似烹鮮 [압운: 鮮]
  誰識操心處
  蒼蒼頭上天 [압운: 天]

--------------------------------------------------

제목: 日本釋弘慧求詩
압운 글자: 游, 秋, 頭, 求
원문:
  上人東海客
  日沒處來游 [압운: 游]
  飛錫千山暮
  回舟一葉秋 [압운: 秋]
  聞名如見面
  送別却搔頭 [압운: 頭]
  漫與詩篇在
  他年倘再求 [압운: 求]

--------------------------------------------------

제목: 十月朔日
압운 글자: 寒, 盤, 冠, 觀
원문:
  夜半送秋氣
  冬初迎曉寒 [압운: 寒]
  簡篇猶滿架
  苜蓿正堆盤 [압운: 盤]
  已矣文貞笏
  塵埃神武冠 [압운: 冠]
  陽無可盡理
  不用更遐觀 [압운: 觀]

--------------------------------------------------

제목: 杜門
압운 글자: 門, 痕, 昏, 論
원문:
  偃蹇非關世
  呻吟久杜門 [압운: 門]
  竹亭棋送響
  苔逕屐留痕 [압운: 痕]
  歲月江山暮
  風塵天地昏 [압운: 昏]
  寂寥千載下
  遺臭更何論 [압운: 論]

--------------------------------------------------

제목: 卽事 五首
압운 글자: 朝, 勞, 豪, 遙
원문:
  病中悲蹇運
  閑裏謝淸朝 [압운: 朝]
  歲歲栽花看
  時時抱甕勞 [압운: 勞]
  形容儘憔悴
  詞氣尙雄豪 [압운: 豪]
  何日乞骸骨
  鄕山千里遙 [압운: 遙]

--------------------------------------------------

제목: 卽事 五首 其二
압운 글자: 寒, 難, 冠, 岏
원문:
  久病諳人事
  衰年又歲寒 [압운: 寒]
  藥材求不易
  瓦片熨猶難 [압운: 難]
  彭澤堪容膝
  樊川更倒冠 [압운: 冠]
  微吟殊寂寞
  靜坐到巑岏 [압운: 岏]

--------------------------------------------------

제목: 卽事 五首 其三
압운 글자: 齊, 雞, 稽, 栖
원문:
  抱病吾何恨
  資生物不齊 [압운: 齊]
  居貧出無馬
  睡減候鳴雞 [압운: 雞]
  作賦題亡是
  爲文傳滑稽 [압운: 稽]
  自知非實用
  白首尙栖栖 [압운: 栖]

--------------------------------------------------

제목: 卽事 五首 其四
압운 글자: 求, 樓, 流, 舟
원문:
  無病是吾願
  欲安難自求 [압운: 求]
  乘除有造物
  出處在登樓 [압운: 樓]
  天闊雲何往
  山空水正流 [압운: 流]
  悠然寄幽意
  泛泛似虛舟 [압운: 舟]

--------------------------------------------------

제목: 卽事 五首 其五
압운 글자: 床, 香, 長, 蒼
원문:
  示病元無病
  蕭然臥一床 [압운: 床]
  淨名身自淨
  香積飯何香 [압운: 香]
  老拙文章陋
  膏肓歲月長 [압운: 長]
  毗離耶底處
  西望杳蒼蒼 [압운: 蒼]

--------------------------------------------------

제목: 卽事
압운 글자: 微, 時, 機, 師
원문:
  焚香居更靜
  玩易理何微 [압운: 微]
  復姤循環處
  乾坤入用時 [압운: 時]
  鼻端觀白氣
  心上透玄機 [압운: 機]
  寂感初無二
  悠然自得師 [압운: 師]

--------------------------------------------------

제목: 題朴摠郞詩卷 十九首
압운 글자: 山, 閑, 間, 還
원문:
  自得風騷格
  誰分大小山 [압운: 山]
  才豪師怪怪
  筆妙友閑閑 [압운: 閑]
  道在玄黃內
  心游紫翠間 [압운: 間]
  浪仙吟自苦
  樓下帝方還 [압운: 還]

--------------------------------------------------

제목: 題朴摠郞詩卷 十九首 其二
압운 글자: 山, 閑, 間, 還
원문:
  蓬門臨大畝
  野服隱芳山 [압운: 山]
  縱意無拘束
  怡神自適閑 [압운: 閑]
  寫經齋戒畔
  得句笑談間 [압운: 間]
  字字聯珠樣
  應從合浦還 [압운: 還]

--------------------------------------------------

제목: 題朴摠郞詩卷 十九首 其三
압운 글자: 山, 閑, 間, 還
원문:
  幾尺菩提樹
  千層我慢山 [압운: 山]
  不知天子貴
  自負道人閑 [압운: 閑]
  放浪形骸外
  分明眉目間 [압운: 間]
  他年向上去
  肯墮一來還 [압운: 還]

--------------------------------------------------

제목: 題朴摠郞詩卷 十九首 其四
압운 글자: 山, 閑, 間, 還
원문:
  少日曾忘世
  衰年始入山 [압운: 山]
  重重靑嶂合
  片片白雲閑 [압운: 閑]
  靜裏識天際
  夢中談世間 [압운: 間]
  柏亭方一顧
  肯使乞身還 [압운: 還]

--------------------------------------------------

제목: 題朴摠郞詩卷 十九首 其五
압운 글자: 山, 閑, 間, 還
원문:
  風送窓前月
  天低枕上山 [압운: 山]
  興來方自托
  邪絶不須閑 [압운: 閑]
  渺渺三淸表
  紛紛五濁間 [압운: 間]
  乾坡在何處
  我笏亦將還 [압운: 還]

--------------------------------------------------

제목: 題朴摠郞詩卷 十九首 其六
압운 글자: 山, 閑, 間, 還
원문:
  初日出寧海
  淸江抱翰山 [압운: 山]
  幾年思獨往
  無路得長閑 [압운: 閑]
  寂寞干戈後
  荒凉水石間 [압운: 間]
  乾坡最深處
  矯首羨君還 [압운: 還]

--------------------------------------------------

제목: 題朴摠郞詩卷 十九首 其七
압운 글자: 山, 閑, 間, 還
원문:
  記得薪如桂
  曾求木假山 [압운: 山]
  燕京氷雪冷
  馬邑歲年閑 [압운: 閑]
  抖擻班行裡
  歸來圖畫間 [압운: 間]
  平生丘壑趣
  又送妥夫還 [압운: 還]

--------------------------------------------------

제목: 題朴摠郞詩卷 十九首 其八
압운 글자: 山, 閑, 間, 還
원문:
  妻子圍爐火
  跏趺几蜀山 [압운: 山]
  一乘元自急
  萬念不如閑 [압운: 閑]
  臨濟兒孫外
  長江伯仲間 [압운: 間]
  坐看沙界闊
  却向俗中還 [압운: 還]

--------------------------------------------------

제목: 題朴摠郞詩卷 十九首 其九
압운 글자: 山, 閑, 間, 還
원문:
  茅屋賦詩處
  當門數朶山 [압운: 山]
  雲煙終萬變
  心迹自雙閑 [압운: 閑]
  高臥羲皇上
  淸談魏晉間 [압운: 間]
  樵童橫短笛
  又向夕陽還 [압운: 還]

--------------------------------------------------

제목: 題朴摠郞詩卷 十九首 其十
압운 글자: 山, 閑, 間, 還
원문:
  八代文章弊
  昌黎仰泰山 [압운: 山]
  去陳仍體古
  養浩覺神閑 [압운: 閑]
  且莫忘三上
  須敎塞兩間 [압운: 間]
  錭龍方逞巧
  醇朴幾時還 [압운: 還]

--------------------------------------------------

제목: 題朴摠郞詩卷 十九首 其十一
압운 글자: 山, 閑, 間, 還
원문:
  每觀聯句序
  石鼎出何山 [압운: 山]
  侯喜鳴聲苦
  彌明意氣閑 [압운: 閑]
  遁翁相上下
  牧老且中間 [압운: 間]
  祗恨却荒怪
  出門終不還 [압운: 還]

--------------------------------------------------

제목: 題朴摠郞詩卷 十九首 其十二
압운 글자: 山, 閑, 間, 還
원문:
  火八明夷地
  天藏大畜山 [압운: 山]
  知幾須愼密
  講學尙寬閑 [압운: 閑]
  保燮身心內
  經綸宇宙間 [압운: 間]
  一生應利涉
  有往必須還 [압운: 還]

--------------------------------------------------

제목: 題朴摠郞詩卷 十九首 其十三
압운 글자: 山, 閑, 間, 還
원문:
  我初游璧水
  子亦謁金山 [압운: 山]
  學豈三冬足
  居難一日閑 [압운: 閑]
  送蹄燐果下
  聒耳鄙桑間 [압운: 間]
  功匠旁觀處
  回慙衣錦還 [압운: 還]

--------------------------------------------------

제목: 題朴摠郞詩卷 十九首 其十四
압운 글자: 山, 閑, 間, 還
원문:
  自信心如水
  誰求力拔山 [압운: 山]
  小才要聞道
  大德戒踰閑 [압운: 閑]
  鶴語留華表
  蟲生蝕白間 [압운: 間]
  古今眞俯仰
  空外鳥飛還 [압운: 還]

--------------------------------------------------

제목: 題朴摠郞詩卷 十九首 其十五
압운 글자: 山, 閑, 間, 還
원문:
  劍舞驚雷電
  琴工化海山 [압운: 山]
  鬼神應自泣
  日月豈容閑 [압운: 閑]
  入妙語無極
  搜奇行反間 [압운: 間]
  詩人苦心處
  直見古風還 [압운: 還]

--------------------------------------------------

제목: 題朴摠郞詩卷 十九首 其十六
압운 글자: 山, 閑, 間, 還
원문:
  園開大畝洞
  門對德巖山 [압운: 山]
  宗伯班初顯
  經生迹尙閑 [압운: 閑]
  素絲垂鬢上
  黃色起眉間 [압운: 間]
  更羨乾坡路
  却從麋鹿還 [압운: 還]

--------------------------------------------------

제목: 題朴摠郞詩卷 十九首 其十七
압운 글자: 山, 閑, 間, 還
원문:
  高風蹈東海
  絶響入西山 [압운: 山]
  不是求名急
  仍非愛己閑 [압운: 閑]
  遭逢由夢裏
  拔擢或行間 [압운: 間]
  出處信天賦
  他年應丹還 [압운: 還]

--------------------------------------------------

제목: 題朴摠郞詩卷 十九首 其十八
압운 글자: 山, 閑, 間, 還
원문:
  鉅量能杯海
  脩功可礪山 [압운: 山]
  雖然爲世重
  未必似吾閑 [압운: 閑]
  大極毫釐內
  流光瞬息間 [압운: 間]
  從容樂循理
  不用餌舟還 [압운: 還]

--------------------------------------------------

제목: 題朴摠郞詩卷 十九首 其十九
압운 글자: 山, 閑, 間, 還
원문:
  沈潛心大極
  篤實象兼山 [압운: 山]
  效驗終明白
  功夫要熟閑 [압운: 閑]
  氣充天地內
  身老簡篇間 [압운: 間]
  古道竟難及
  唐虞何日還 [압운: 還]

--------------------------------------------------

제목: 奉上舅氏金密直致仕尊侍
압운 글자: 深, 林, 心, 吟
원문:
  舅氏恩情重
  吾今老病深 [압운: 深]
  蒼松連密洞
  錦葉落疏林 [압운: 林]
  月照歸田夢
  天知報國心 [압운: 心]
  無從庇宗族
  更把葛藟吟 [압운: 吟]

--------------------------------------------------

제목: 偶題 三首
압운 글자: 根, 存, 門, 村
원문:
  身到純陰處
  心探太極根 [압운: 根]
  靜專元氣翕
  燮理大和存 [압운: 存]
  地拱詩書圃
  天開道義門 [압운: 門]
  從容有餘樂
  煙柳暗前村 [압운: 村]

--------------------------------------------------

제목: 偶題 三首 其二
압운 글자: 根, 存, 門, 村
원문:
  鳥巢喬木頂
  蟻穴老梨根 [압운: 根]
  知止心應正
  閑邪禮所存 [압운: 存]
  遙山遶黎杖
  落葉滿蓬門 [압운: 門]
  豈必獨游處
  晚來江上村 [압운: 村]

--------------------------------------------------

제목: 偶題 三首 其三
압운 글자: 根, 存, 門, 村
원문:
  耕田鑿山翠
  架屋斲雲根 [압운: 根]
  谷鳥日親近
  隣僧時問存 [압운: 存]
  花階頻得食
  月壑或敲門 [압운: 門]
  白髮未歸去
  夢中空遶村 [압운: 村]

--------------------------------------------------

제목: 又題
압운 글자: 扃, 靑, 經, 靈
원문:
  老屋年來蓋
  虛門夜不扃 [압운: 扃]
  病身秋草緣
  歸夢暮山靑 [압운: 靑]
  得靜參心易
  臨危檢脈經 [압운: 經]
  流光又陽月
  默默仰皇靈 [압운: 靈]

--------------------------------------------------

제목: 進讀秘錄。有旨司天臣馳馹相視。明日發行。
압운 글자: 書, 餘, 輿, 廬
원문:
  我王方繼志
  太祖有遺書 [압운: 書]
  巡駐三京後
  貽謀億載餘 [압운: 餘]
  司天運神算
  馳馹相方輿 [압운: 輿]
  白首前朝老
  沈吟臥草廬 [압운: 廬]

--------------------------------------------------

제목: 進讀秘錄。有旨司天臣馳馹相視。明日發行。 其二
압운 글자: 書, 餘, 輿, 廬
원문:
  謾負三冬學
  難通六錄書 [압운: 書]
  精神應鬱積
  形勢自迂餘 [압운: 餘]
  日月浮天蓋
  山河繞地輿 [압운: 輿]
  其基作明辟
  有意直周廬 [압운: 廬]

--------------------------------------------------

제목: 進讀秘錄。有旨司天臣馳馹相視。明日發行。 其三
압운 글자: 書, 餘, 輿, 廬
원문:
  少年志吾道
  何暇讀他書 [압운: 書]
  自恨難窮底
  人將不食餘 [압운: 餘]
  名山思蠟屐
  細雨想藍輿 [압운: 輿]
  三嘆出師表
  塵埃諸葛廬 [압운: 廬]

--------------------------------------------------

제목: 韓簽書宅小酌。同庚。許陽川完在座。
압운 글자: 顏, 歡, 寒, 桓
원문:
  同甲多衰鬢
  陽川獨壯顏 [압운: 顏]
  相逢宜痛飮
  久病少淸歡 [압운: 歡]
  三逕苔痕古
  千山雪色寒 [압운: 寒]
  主人深意在
  欲去更盤桓 [압운: 桓]

--------------------------------------------------

제목: 得料色。僉錄公緘撥賜土田。
압운 글자: 來, 臺, 材, 台
원문:
  料色今朝至
  公緘一札來 [압운: 來]
  歡情洽家室
  饑色免輿臺 [압운: 臺]
  養得渥洼種
  培成梁棟材 [압운: 材]
  他年爲國用
  赫赫照三台 [압운: 台]

--------------------------------------------------

제목: 述懷 二首
압운 글자: 居, 廬, 疏, 歟
원문:
  饑歲知艱食
  殘生欲退居 [압운: 居]
  峯巒夾江岸
  畦壟擁田廬 [압운: 廬]
  灘石寒聲遠
  松坡翠影疏 [압운: 疏]
  此生須自斷
  曷日定歸歟 [압운: 歟]

--------------------------------------------------

제목: 述懷 二首 其二
압운 글자: 頭, 留, 樓, 舟
원문:
  功名赬我面
  喪亂白吾頭 [압운: 頭]
  如醉又如夢
  欲歸還欲留 [압운: 留]
  淡煙埋野寺
  明月上江樓 [압운: 樓]
  托興入佳境
  長風吹小舟 [압운: 舟]

--------------------------------------------------

제목: 十一日 四首 其二
압운 글자: 寒, 冠, 班, 觀
원문:
  重陰天欲雪
  子月歲方寒 [압운: 寒]
  習禮那辭酒
  隨行恐倒冠 [압운: 冠]
  綠衫郞協律
  烏府吏齊班 [압운: 班]
  婦女猶知慕
  氷崖自往觀 [압운: 觀]

--------------------------------------------------

제목: 十一日 四首 其三
압운 글자: 頻, 春, 塵, 新
원문:
  小子隨班久
  先王坐殿頻 [압운: 頻]
  樂音呈兩部
  和氣奉千春 [압운: 春]
  紺宇移天仗
  輪臺絶點塵 [압운: 塵]
  入門心自淨
  月色滿庭新 [압운: 新]

--------------------------------------------------

제목: 十一日 四首 其四
압운 글자: 眞, 巡, 身, 巾
원문:
  兩會儀何縟
  先王意甚眞 [압운: 眞]
  世尊堂再拜
  神衆殿三巡 [압운: 巡]
  燭影難分色
  爐香欲染身 [압운: 身]
  至今如一夢
  兀坐淚霑巾 [압운: 巾]

--------------------------------------------------

제목: 詠川寧思歸也
압운 글자: 舲, 醒, 靑, 寧
원문:
  露濕山中扉
  風吹江上舲 [압운: 舲]
  飄然來又往
  偶爾醉還醒 [압운: 醒]
  月出波濤白
  雲牧松桂靑 [압운: 靑]
  安排失眞趣
  招喚莫丁寧 [압운: 寧]

--------------------------------------------------

제목: 詠川寧思歸也 其二
압운 글자: 舲, 醒, 靑, 寧
원문:
  逢僧多問字
  送客或揚舲 [압운: 舲]
  耳憒恒多笑
  心淸故獨醒 [압운: 醒]
  長江一條碧
  疊巘幾層靑 [압운: 靑]
  野興難收拾
  何時直往寧 [압운: 寧]

--------------------------------------------------

제목: 詠川寧思歸也 其三
압운 글자: 舲, 醒, 靑, 寧
원문:
  著屐游山寺
  垂絲坐野舲 [압운: 舲]
  吟如東野瘦
  狂似次公醒 [압운: 醒]
  樹色雲中綠
  天容水底靑 [압운: 靑]
  何人煩意匠
  畫我在川寧 [압운: 寧]

--------------------------------------------------

제목: 八關會巡馬甚盛。聞之賦此。
압운 글자: 多, 差, 頗, 何
원문:
  禁軍從古盛
  巡馬乃今多 [압운: 多]
  鐵槊自磨戛
  毛衣無等差 [압운: 差]
  廣庭包欲盡
  大禮備無頗 [압운: 頗]
  矯首浮階上
  吾衰可柰何 [압운: 何]

--------------------------------------------------

제목: 自詠 三首
압운 글자: 迷, 泥, 妻, 齊
원문:
  亹亹玄機轉
  茫茫白業迷 [압운: 迷]
  心狂授水火
  迹蕩等雲泥 [압운: 泥]
  輔國責愚子
  持家燐老妻 [압운: 妻]
  誰知高隱者
  終不似夷齊 [압운: 齊]

--------------------------------------------------

제목: 自詠 三首 其二
압운 글자: 迷, 泥, 妻, 齊
원문:
  朝市塵猶暗
  山林路欲迷 [압운: 迷]
  星霜甘伏櫪
  雷電惜蟠泥 [압운: 泥]
  勢去門無客
  心安室有妻 [압운: 妻]
  焚香效三祝
  聖壽與天齊 [압운: 齊]

--------------------------------------------------

제목: 自詠 三首 其三
압운 글자: 迷, 泥, 妻, 齊
원문:
  正心初潔淨
  遇事却昏迷 [압운: 迷]
  影見知懸鏡
  形存似印泥 [압운: 泥]
  守株應待𪚥
  徙室或忘妻 [압운: 妻]
  此病皆消盡
  衡平物自齊 [압운: 齊]

--------------------------------------------------

제목: 卽事 二首
압운 글자: 餘, 書, 廬, 疏
원문:
  自昔舟心在
  如今白髮餘 [압운: 餘]
  周公制禮樂
  孟子述詩書 [압운: 書]
  已矣丁衰世
  歸歟臥弊廬 [압운: 廬]
  錫田非望及
  頌德恨才疏 [압운: 疏]

--------------------------------------------------

제목: 卽事 二首 其二
압운 글자: 謀, 憂, 樓, 頭
원문:
  處世眞多故
  安身更少謀 [압운: 謀]
  早知貧是病
  漸信樂忘憂 [압운: 憂]
  詩酒誰爲地
  雲山自入樓 [압운: 樓]
  悠悠送日月
  蒼雪已蒙頭 [압운: 頭]

--------------------------------------------------

제목: 山水圖
압운 글자: 山, 岏, 閑, 端
원문:
  雨暗藏堂峽
  霞明倚戟山 [압운: 山]
  斷崖臨浩渺
  微逕上巑岏 [압운: 岏]
  谷隱幽棲占
  郊行健步閑 [압운: 閑]
  晚來呼月出
  岸幘白雲端 [압운: 端]

--------------------------------------------------

제목: 觀兒戲
압운 글자: 機, 時, 暉, 衰
원문:
  大癡頻觸物
  小黠乍知機 [압운: 機]
  摠是天然處
  還如聖者時 [압운: 時]
  短簷逃急雨
  虛閣冒斜暉 [압운: 暉]
  愧我迷眞性
  栖栖已老衰 [압운: 衰]

--------------------------------------------------

제목: 臂痛
압운 글자: 徐, 書, 餘, 廬
원문:
  老衰無脚力
  扶杖起行徐 [압운: 徐]
  日日登山冢
  時時檢架書 [압운: 書]
  病成應有自
  痛急更無餘 [압운: 餘]
  三折知誰在
  呻吟臥弊廬 [압운: 廬]

--------------------------------------------------

제목: 有感
압운 글자: 悲, 欺, 枝, 詩
원문:
  天地何寥闊
  幽人內自悲 [압운: 悲]
  時危誰可仗
  事久或難欺 [압운: 欺]
  亂世烏瞻屋
  浮生鵲寄枝 [압운: 枝]
  一吟雙淚落
  語澁不成詩 [압운: 詩]

--------------------------------------------------

제목: 謝猊公見訪
압운 글자: 餘, 書, 疏, 廬
원문:
  猊公禪者傑
  蹭蹬白頭餘 [압운: 餘]
  六錄天王訓
  三蘇聖祖書 [압운: 書]
  眞機非淺易
  秘術却迂疏 [압운: 疏]
  擧世知音少
  深慙顧草廬 [압운: 廬]

--------------------------------------------------

제목: 自詠 三首
압운 글자: 專, 泉, 天, 然
원문:
  多病身浮脆
  忘言意靜專 [압운: 專]
  中年親藥物
  末路夢林泉 [압운: 泉]
  敢駐揮戈日
  從觀坐井天 [압운: 天]
  明窓可深坐
  情興自超然 [압운: 然]

--------------------------------------------------

제목: 自詠 三首 其二
압운 글자: 鍾, 中, 窮, 紅
원문:
  林泉自迢遞
  軒冕我龍鍾 [압운: 鍾]
  獨鶴秋空外
  群鴉夕照中 [압운: 中]
  欲歸心未決
  多病歲將窮 [압운: 窮]
  聞道驪江曲
  山花浸水紅 [압운: 紅]

--------------------------------------------------

제목: 自詠 三首 其三
압운 글자: 酸, 寒, 冠, 巒
원문:
  永夜身難穩
  衰年骨更酸 [압운: 酸]
  燈華照寂寞
  藥味雜甘寒 [압운: 寒]
  壯志曾看劍
  殘生欲掛冠 [압운: 冠]
  悠然得眞趣
  兀坐對龍巒 [압운: 巒]

--------------------------------------------------

제목: 夜賦
압운 글자: 年, 篇, 錢, 天
원문:
  被冷霜如雪
  燈殘夜似年 [압운: 年]
  雲煙千萬疊
  古律兩三篇 [압운: 篇]
  興引山行屐
  神交紙裹錢 [압운: 錢]
  猶如馬戀主
  矯首海西天 [압운: 天]

--------------------------------------------------

제목: 卽事
압운 글자: 毛, 豪, 桃, 陶
원문:
  悶悶心如漆
  紛紛事似毛 [압운: 毛]
  生涯從跌宕
  辭氣尙淸豪 [압운: 豪]
  自愛庭前草
  誰偸海上桃 [압운: 桃]
  南窓冬日煖
  君子正陶陶 [압운: 陶]

--------------------------------------------------

제목: 獨吟
압운 글자: 時, 知, 衰, 詩
원문:
  天地無窮處
  身心不動時 [압운: 時]
  豈容邪氣作
  只有道情知 [압운: 知]
  對越忘驕謟
  操存恨老衰 [압운: 衰]
  謳吟自言志
  檃括却成詩 [압운: 詩]

--------------------------------------------------

제목: 有感
압운 글자: 扃, 靑, 經, 靈
원문:
  四海一家日
  三韓東戶扃 [압운: 扃]
  那知嘆衰白
  更不用曾靑 [압운: 靑]
  望道猶千里
  爲文豈六經 [압운: 經]
  丹崖忍重滓
  移勒有山靈 [압운: 靈]

--------------------------------------------------

제목: 題權判閤南樓 是拙翁宅。判閤。其壻也。
압운 글자: 靈, 鈴, 靑, 星
원문:
  結搆隨形勢
  盤桓養性靈 [압운: 靈]
  閭閻接煙棟
  塔廟語風鈴 [압운: 鈴]
  井水階前碧
  雲山几上靑 [압운: 靑]
  千秋彥明父
  落落一文星 [압운: 星]

--------------------------------------------------

제목: 灑掃庭除
압운 글자: 回, 堆, 胎, 摧
원문:
  作室成纔落
  分符去未回 [압운: 回]
  雨風雖可庇
  氷雪却成堆 [압운: 堆]
  洒掃俄淸眼
  新奇旋奪胎 [압운: 胎]
  始知方寸地
  物欲要先摧 [압운: 摧]

--------------------------------------------------

제목: 華嚴宗大選敬如在妙覺寺。携東坡詩從天台圓公受其說。因其來訪。訊之如此。喜其知慕斯文。賦詩以贈。
압운 글자: 通, 風, 融, 翁
원문:
  華谷雲林遠
  天台道路通 [압운: 通]
  坡詩多藏敎
  蕭寺半儒風 [압운: 風]
  熟讀燈花落
  高吟瓦雪融 [압운: 融]
  斯文尋已遍
  更訪白頭翁 [압운: 翁]

--------------------------------------------------

제목: 夕飯
압운 글자: 空, 紅, 融, 功
원문:
  解酲呼正急
  醉夢覺來空 [압운: 空]
  開戶晴天碧
  抽毫夕照紅 [압운: 紅]
  飯香堪咀嚼
  羹熱旋消融 [압운: 融]
  慙覺身彌健
  全憑爛煮功 [압운: 功]

--------------------------------------------------

제목: 新事
압운 글자: 初, 疏, 餘, 廬
원문:
  大閱兵車盛
  春秋兵甲初 [압운: 初]
  里閭當自靜
  天網本來疏 [압운: 疏]
  宗社安榮除
  詩書潦倒餘 [압운: 餘]
  何當更耕鑿
  長嘯臥田廬 [압운: 廬]

--------------------------------------------------

제목: 內侍朴昌齡回自寧海
압운 글자: 岑, 深, 心, 吟
원문:
  寧海臨東海
  扶桑對碧岑 [압운: 岑]
  謾傳波浪惡
  却向薜蘿深 [압운: 深]
  屛障傳家業
  氷霜動客心 [압운: 心]
  何當携子去
  望遠一高吟 [압운: 吟]

--------------------------------------------------

제목: 得李侍中書送野物一首。卽刻奉謝。
압운 글자: 門, 溫, 原, 存
원문:
  侍中方握髮
  賓客政盈門 [압운: 門]
  屢饋情何厚
  相逢語甚溫 [압운: 溫]
  淸風吹鳳閣
  落日照鴒原 [압운: 原]
  回首曾游處
  承宣幾箇存 [압운: 存]

--------------------------------------------------

제목: 謝鄭簽書見訪 三首
압운 글자: 車, 遽, 餘, 廬
원문:
  謾對門生酒
  難回榜長車 [압운: 車]
  閑居殊寂寂
  獨飮亦遽遽 [압운: 遽]
  道近非身外
  風寒政歲餘 [압운: 餘]
  相從宜更數
  我已買田廬 [압운: 廬]

--------------------------------------------------

제목: 山水屛風
압운 글자: 間, 山, 頑, 閑
원문:
  意匠鴻濛外
  神游縹渺間 [압운: 間]
  多生應避地
  一見欲歸山 [압운: 山]
  絶澗泉聲急
  深崖石勢頑 [압운: 頑]
  野人林表去
  氣像自淸閑 [압운: 閑]

--------------------------------------------------

제목: 自詠
압운 글자: 亭, 庭, 經, 寧
원문:
  凄涼王粲宅
  寂寞子雲亭 [압운: 亭]
  蟲網文書架
  螢流風露庭 [압운: 庭]
  江山燈下數
  歲月枕邊經 [압운: 經]
  白髮思無盡
  何時直往寧 [압운: 寧]

--------------------------------------------------

제목: 柳洞
압운 글자: 舒, 疏, 餘, 廬
원문:
  柳洞天光淨
  茅簷日色舒 [압운: 舒]
  登樓山隱約
  步屧樹扶疏 [압운: 疏]
  浮世身爲累
  幽居興有餘 [압운: 餘]
  飛雲時出岫
  矯首望田廬 [압운: 廬]

--------------------------------------------------

제목: 謝西京林令公惠小鹿
압운 글자: 難, 冠, 殘, 還
원문:
  風月樓前景
  奔馳大小難 [압운: 難]
  幾年分野物
  多病倒儒冠 [압운: 冠]
  天地春初動
  江山雪欲殘 [압운: 殘]
  太平無一事
  蹺足待公還 [압운: 還]

--------------------------------------------------

제목: 卽事
압운 글자: 雲, 曛, 軍, 分
원문:
  頓頓飽喫飯
  時時閑望雲 [압운: 雲]
  衰遲占絶境
  寂寞對斜曛 [압운: 曛]
  腹裏容諸子
  毫端掃萬軍 [압운: 軍]
  無心啖松柏
  畦壟眼中分 [압운: 分]

--------------------------------------------------

제목: 卽事 其二
압운 글자: 過, 歌, 波, 何
원문:
  病軀誰比數
  新歲少經過 [압운: 過]
  拖杖參隣近
  哦詩當嘯歌 [압운: 歌]
  山陵沈暮靄
  田舍灧晴波 [압운: 波]
  欲去遲回甚
  其如自斷何 [압운: 何]

--------------------------------------------------

제목: 卽事 其三
압운 글자: 過, 歌, 波, 何
원문:
  朝冠久已阻
  野衲或相過 [압운: 過]
  泛覽無生戒
  高吟大古歌 [압운: 歌]
  白雲生雉巘
  明月照驪波 [압운: 波]
  何日扁舟去
  自知無奈何 [압운: 何]

--------------------------------------------------

제목: 卽事 其四
압운 글자: 過, 歌, 波, 何
원문:
  囊底錢頻盡
  墻頭酒或過 [압운: 過]
  境幽無市語
  日落聽樵歌 [압운: 歌]
  新事似芳草
  舊交如逝波 [압운: 波]
  卷懷方自適
  塵世奈吾何 [압운: 何]

--------------------------------------------------

제목: 謝金三司送乾小魚
압운 글자: 針, 深, 吟, 林
원문:
  東海大無岸
  乾魚細似針 [압운: 針]
  寄來千里遠
  開了一封深 [압운: 深]
  佐飯能生味
  題詩不礙吟 [압운: 吟]
  病餘謀口腹
  風月滿詞林 [압운: 林]

--------------------------------------------------

제목: 答安州朴元帥
압운 글자: 深, 音, 陰, 吟
원문:
  安州千里遠
  信字一封深 [압운: 深]
  野鹿分嘉惠
  霜鴻落好音 [압운: 音]
  悠悠隔山水
  衮衮送光陰 [압운: 陰]
  自有長城在
  新詩病裏吟 [압운: 吟]

--------------------------------------------------

제목: 雪 三首
압운 글자: 來, 回, 陪, 杯
원문:
  近歲冬猶暖
  新春雪又來 [압운: 來]
  玉樓從座聳
  縞帶逐車回 [압운: 回]
  高閣難遙望
  虛簷好獨陪 [압운: 陪]
  可憐驢背興
  穩坐倒深杯 [압운: 杯]

--------------------------------------------------

제목: 雪 三首 其二
압운 글자: 來, 回, 陪, 杯
원문:
  幽人閉戶坐
  密雪滿空來 [압운: 來]
  淨掃冬溫去
  應催春暖回 [압운: 回]
  落梅知俗好
  折竹有誰陪 [압운: 陪]
  謾擬因風絮
  還如就海杯 [압운: 杯]

--------------------------------------------------

제목: 雪 三首 其三
압운 글자: 來, 回, 陪, 杯
원문:
  陋巷春將至
  新年客早來 [압운: 來]
  素娥游汗漫
  白鶴弄低回 [압운: 回]
  入夜偏宜聽
  賞晴誰與陪 [압운: 陪]
  平生苦吟處
  肯復數銀杯 [압운: 杯]

--------------------------------------------------

제목: 大雪。同年鄭圓齋元帥携酒見訪。且誦佳作曰。晚歲名逾重。新年禮更煩。尙慙隨俗態。強起謁侯門。溪雪聊乘興。山亭可避喧。願從公學道。人事付琴尊。末句非僕所敢當也。然其自敍。皆是實錄。可以驚薄俗開後生也。不揆鄙拙。輒賦 五首。且邀再賦云。
압운 글자: 煩, 門, 喧, 尊
원문:
  牧翁居索寞
  圓相禮頻煩 [압운: 煩]
  王子雷驚座
  袁生雪擁門 [압운: 門]
  江山鳥飛絶
  閭巷馬來喧 [압운: 喧]
  屈指花如海
  華堂更置尊 [압운: 尊]

--------------------------------------------------

제목: 大雪。同年鄭圓齋元帥携酒見訪。且誦佳作曰。晚歲名逾重。新年禮更煩。尙慙隨俗態。強起謁侯門。溪雪聊乘興。山亭可避喧。願從公學道。人事付琴尊。末句非僕所敢當也。然其自敍。皆是實錄。可以驚薄俗開後生也。不揆鄙拙。輒賦 五首。且邀再賦云。 其二
압운 글자: 煩, 門, 喧, 尊
원문:
  雪窓淸到骨
  心地滌餘煩 [압운: 煩]
  況有公携酒
  寧容我閉門 [압운: 門]
  繁華從糞掃
  寂寞避塵喧 [압운: 喧]
  更約邀明月
  相看影入尊 [압운: 尊]

--------------------------------------------------

제목: 大雪。同年鄭圓齋元帥携酒見訪。且誦佳作曰。晚歲名逾重。新年禮更煩。尙慙隨俗態。強起謁侯門。溪雪聊乘興。山亭可避喧。願從公學道。人事付琴尊。末句非僕所敢當也。然其自敍。皆是實錄。可以驚薄俗開後生也。不揆鄙拙。輒賦 五首。且邀再賦云。 其三
압운 글자: 煩, 門, 喧, 尊
원문:
  歲日紛授剌
  餘生敢憚煩 [압운: 煩]
  同年久還笏
  踏雪特敲門 [압운: 門]
  公似龍蛇蟄
  吾如鳥雀喧 [압운: 喧]
  渺然乘化處
  相對倒芳尊 [압운: 尊]

--------------------------------------------------

제목: 大雪。同年鄭圓齋元帥携酒見訪。且誦佳作曰。晚歲名逾重。新年禮更煩。尙慙隨俗態。強起謁侯門。溪雪聊乘興。山亭可避喧。願從公學道。人事付琴尊。末句非僕所敢當也。然其自敍。皆是實錄。可以驚薄俗開後生也。不揆鄙拙。輒賦 五首。且邀再賦云。 其四
압운 글자: 煩, 門, 喧, 尊
원문:
  笑語寧嫌冷
  襟懷已去煩 [압운: 煩]
  殘年頻徙室
  獨夜不關門 [압운: 門]
  但見燈蛾擈
  難聞櫪馬喧 [압운: 喧]
  圓齋惜吾老
  冒雪更携尊 [압운: 尊]

--------------------------------------------------

제목: 大雪。同年鄭圓齋元帥携酒見訪。且誦佳作曰。晚歲名逾重。新年禮更煩。尙慙隨俗態。強起謁侯門。溪雪聊乘興。山亭可避喧。願從公學道。人事付琴尊。末句非僕所敢當也。然其自敍。皆是實錄。可以驚薄俗開後生也。不揆鄙拙。輒賦 五首。且邀再賦云。 其五
압운 글자: 煩, 門, 喧, 尊
원문:
  吟詩知氣短
  遇事便心煩 [압운: 煩]
  亂世頻看鏡
  殘生獨掩門 [압운: 門]
  柳絲應欲動
  澗水慙成喧 [압운: 喧]
  回首朝正日
  香凝白獸尊 [압운: 尊]

--------------------------------------------------

제목: 讀唐詩畏老身全老之句。予則幸之又幸。故衍爲三首。
압운 글자: 深, 簪, 心, 吟
원문:
  古人稱畏老
  今我喜之深 [압운: 深]
  道路如連袂
  朝廷共盍簪 [압운: 簪]
  迭來方繼踵
  相對政論心 [압운: 心]
  有幾能頭白
  吾今試一吟 [압운: 吟]

--------------------------------------------------

제목: 讀唐詩畏老身全老之句。予則幸之又幸。故衍爲三首。 其二
압운 글자: 深, 簪, 心, 吟
원문:
  所畏老之至
  今吾喜也深 [압운: 深]
  少年難跪履
  中歲肯抽簪 [압운: 簪]
  遇患頻消骨
  持盈苦用心 [압운: 心]
  幸哉躋壽域
  手額又長吟 [압운: 吟]

--------------------------------------------------

제목: 讀唐詩畏老身全老之句。予則幸之又幸。故衍爲三首。 其三
압운 글자: 深, 簪, 心, 吟
원문:
  畏老人情耳
  根源有淺深 [압운: 深]
  一枝斥鷃舍
  三島臣鼇簪 [압운: 簪]
  蠢動含元氣
  虛靈載道心 [압운: 心]
  箇中無壽夭
  牧隱再三吟 [압운: 吟]

--------------------------------------------------

제목: 自詠 三首
압운 글자: 園, 昏, 論, 村
원문:
  高風慕彭澤
  多病似文園 [압운: 園]
  草草生何苦
  梅梅視欲昏 [압운: 昏]
  心形自相後
  富貴復何論 [압운: 論]
  倘得乞骸骨
  歸來江上村 [압운: 村]

--------------------------------------------------

제목: 自詠 三首 其二
압운 글자: 園, 昏, 論, 村
원문:
  臈雪猶堆岸
  春風已入園 [압운: 園]
  柳村將綠暗
  梅月又黃昏 [압운: 昏]
  禮樂難輕議
  文章要細論 [압운: 論]
  腐儒徒自苦
  白首臥荒村 [압운: 村]

--------------------------------------------------

제목: 自詠 三首 其三
압운 글자: 園, 昏, 論, 村
원문:
  寂寞時聞笛
  遨遊日涉園 [압운: 園]
  已嫌憂耿耿
  豈害醉昏昏 [압운: 昏]
  有志傳家訓
  無心斷國論 [압운: 論]
  一犂春雨後
  去入杏花村 [압운: 村]

--------------------------------------------------

제목: 早春卽事
압운 글자: 香, 房, 長, 章
원문:
  幽居又新歲
  獨坐淨焚香 [압운: 香]
  最幸松當檻
  寧嗔蘚入房 [압운: 房]
  崖氷時自落
  窓日爲誰長 [압운: 長]
  頗信忘機事
  還能賦短章 [압운: 章]

--------------------------------------------------

제목: 早春卽事 其二
압운 글자: 香, 房, 長, 章
원문:
  境絶屛群動
  心淸聞妙香 [압운: 香]
  多生餘業障
  六事具文房 [압운: 房]
  苒苒形容變
  悠悠氣味長 [압운: 長]
  春風吹慙暖
  更讀詠歸章 [압운: 章]

--------------------------------------------------

제목: 早春卽事 其三
압운 글자: 香, 房, 長, 章
원문:
  東界臨東海
  名山聳衆香 [압운: 香]
  危峯臨鳥道
  絶壁掛僧房 [압운: 房]
  苦厭風塵暗
  非關道路長 [압운: 長]
  去留心謾苦
  寫出自成章 [압운: 章]

--------------------------------------------------

제목: 公權見和。戒其僕曰。必取答書。故此奉呈。
압운 글자: 煩, 門, 喧, 尊
원문:
  病榻吟哦苦
  詩筒往復煩 [압운: 煩]
  凌晨斜點筆
  入夜懶關門 [압운: 門]
  几淨珠璣落
  風傳鼓吹喧 [압운: 喧]
  高軒應再枉
  綠蟻尙盈尊 [압운: 尊]

--------------------------------------------------

제목: 復用圓齋詩韻。聊以述懷。
압운 글자: 煩, 門, 喧, 尊
원문:
  寂寞徒能守
  高堅敢輒煩 [압운: 煩]
  雲深楊子宅
  天豁仲尼門 [압운: 門]
  只把身心契
  寧容口吻喧 [압운: 喧]
  春風浴沂處
  握手對芳尊 [압운: 尊]

--------------------------------------------------

제목: 復用圓齋詩韻。聊以述懷。 其二
압운 글자: 煩, 門, 喧, 尊
원문:
  出處難前定
  令人內自煩 [압운: 煩]
  玉慙終韞櫝
  蘭忌偶當門 [압운: 門]
  獨鶴寧嫌靜
  群蟲已息喧 [압운: 喧]
  圓齋幸同嗜
  春色灧金尊 [압운: 尊]

--------------------------------------------------

제목: 復用圓齋詩韻。聊以述懷。 其三
압운 글자: 煩, 門, 喧, 尊
원문:
  異好終難合
  孤忠祗自煩 [압운: 煩]
  齧氈持漢節
  工瑟向齊門 [압운: 門]
  久信艱爲泰
  明知靜勝喧 [압운: 喧]
  老年忘苦樂
  日夕對衢尊 [압운: 尊]

--------------------------------------------------

제목: 將詣光巖有感 三首
압운 글자: 行, 仃, 淸, 寧
원문:
  欲赴東亭約
  仍招上黨行 [압운: 行]
  國恩終爛熳
  吾道自伶仃 [압운: 仃]
  山月僧窓冷
  松風客室淸 [압운: 淸]
  不容塵念起
  禪語更丁寧 [압운: 寧]

--------------------------------------------------

제목: 將詣光巖有感 三首 其二
압운 글자: 機, 時, 稀, 悲
원문:
  幻翁淸者也
  自少便忘機 [압운: 機]
  詩酒相從日
  江山獨往時 [압운: 時]
  回頭餘習斷
  屈指舊交稀 [압운: 稀]
  不待晨鍾動
  悠悠只自悲 [압운: 悲]

--------------------------------------------------

제목: 將詣光巖有感 三首 其三
압운 글자: 寬, 難, 寒, 冠
원문:
  世界難爲闊
  身心本自寬 [압운: 寬]
  處塵無可染
  出世亦何難 [압운: 難]
  風急天容淨
  松深月色寒 [압운: 寒]
  細看師面目
  異我但衣冠 [압운: 冠]

--------------------------------------------------

제목: 有感 三首
압운 글자: 今, 沈, 吟, 林
원문:
  制度兼王霸
  輿圖亙古今 [압운: 今]
  掌中雷起滅
  胯外日升沈 [압운: 沈]
  皓首終安用
  靑燈獨自吟 [압운: 吟]
  春風時浩蕩
  氷雪滿山林 [압운: 林]

--------------------------------------------------

제목: 有感 三首 其二
압운 글자: 今, 沈, 吟, 林
원문:
  縮手非唯我
  傷心豈獨今 [압운: 今]
  南天靑漠漠
  北極黑沈沈 [압운: 沈]
  免角披心諫
  牛毛抱膝吟 [압운: 吟]
  江山春欲動
  紅綠屬詞林 [압운: 林]

--------------------------------------------------

제목: 有感 三首 其三
압운 글자: 今, 沈, 吟, 林
원문:
  讀書參往昔
  濟世照來今 [압운: 今]
  孤月天中掛
  群山霧裏沈 [압운: 沈]
  商羊乘雨舞
  蟋蟀候秋吟 [압운: 吟]
  獨立含聲處
  誰知鴉滿林 [압운: 林]

--------------------------------------------------

제목: 次圓齋韻
압운 글자: 煩, 門, 喧, 尊
원문:
  因重勢難止
  非簡亦非煩 [압운: 煩]
  復姤句萌地
  乾坤道義門 [압운: 門]
  秦灰雖獨免
  老道却群喧 [압운: 喧]
  請讀養賢語
  知幾在酒尊 [압운: 尊]

--------------------------------------------------

제목: 次圓齋韻 其二
압운 글자: 煩, 門, 喧, 尊
원문:
  斷自唐虞際
  芟夷亂與煩 [압운: 煩]
  共王開孔壁
  蔡氏授朱門 [압운: 門]
  噦噦方來舞
  啾啾已絶喧 [압운: 喧]
  獨嫌儀制略
  酒器不書尊 [압운: 尊]

--------------------------------------------------

제목: 次圓齋韻 其三
압운 글자: 煩, 門, 喧, 尊
원문:
  感發眞情外
  何曾入耳煩 [압운: 煩]
  聲音皆中律
  經緯自分門 [압운: 門]
  要妙從誰講
  哇淫逐世喧 [압운: 喧]
  思無邪一句
  絶勝對犧尊 [압운: 尊]

--------------------------------------------------

제목: 次圓齋韻 其四
압운 글자: 煩, 門, 喧, 尊
원문:
  魯史眞朝報
  看來似甚煩 [압운: 煩]
  獲麟方絶筆
  進狄却麾門 [압운: 門]
  尙欠一辭贊
  徒敎諸傳喧 [압운: 喧]
  玉川曾束閤
  竟致退之尊 [압운: 尊]

--------------------------------------------------

제목: 詠鏡
압운 글자: 靈, 形, 靑, 冥
원문:
  硬質元相礙
  淸心故自靈 [압운: 靈]
  氣侵如有跡
  物過肯留形 [압운: 形]
  祗喜吾頭白
  難逢俗眼靑 [압운: 靑]
  可憐時背面
  皎皎却冥冥 [압운: 冥]

--------------------------------------------------

제목: 感舊
압운 글자: 霄, 消, 遙, 朝
원문:
  川流向東海
  雲密蔽中霄 [압운: 霄]
  毛雨曾聞洒
  蓬星已喜消 [압운: 消]
  諸公方衮衮
  華胄信遙遙 [압운: 遙]
  樂職中和頌
  誰能獻盛朝 [압운: 朝]

--------------------------------------------------

제목: 感舊 其二
압운 글자: 霄, 消, 遙, 朝
원문:
  氈幕臨蒼海
  鍾山接絳霄 [압운: 霄]
  慙敎和氣合
  應使禍胎消 [압운: 消]
  楚漢紛爭苦
  唐虞揖讓遙 [압운: 遙]
  何時天下一
  踵跡越裳朝 [압운: 朝]

--------------------------------------------------

제목: 感舊 其三
압운 글자: 霄, 消, 遙, 朝
원문:
  靈芝出黃壤
  甘露墜玄霄 [압운: 霄]
  北極氷難釋
  南天雪旋消 [압운: 消]
  感通機自密
  疆理勢何遙 [압운: 遙]
  天意非人力
  舟車政會朝 [압운: 朝]

--------------------------------------------------

제목: 奉謝李伊山惠牛毛。且和鄙韻。強綴俚辭。自喜將有過從之樂。其於求安。亦不敢必故云。
압운 글자: 毛, 高, 蒿, 騷
원문:
  國恩深到骨
  道學細如毛 [압운: 毛]
  子困心猶樂
  吾衰位已高 [압운: 高]
  山崖爭尺寸
  海岸盡蓬蒿 [압운: 蒿]
  但喜過從易
  無緣免驛騷 [압운: 騷]

--------------------------------------------------

제목: 有感
압운 글자: 傷, 堂, 芒, 長
원문:
  古人今已矣
  吾道更何傷 [압운: 傷]
  雨露藏春塢
  塵埃偃月堂 [압운: 堂]
  鳳凰將覽德
  蜂蠆絶垂芒 [압운: 芒]
  獨有光巖路
  蕭條野趣長 [압운: 長]

--------------------------------------------------

제목: 卽事
압운 글자: 枯, 迂, 晡, 逋
원문:
  病廢身如退
  憂居眼已枯 [압운: 枯]
  天時元不定
  吾道本來迂 [압운: 迂]
  雨雪春猶冷
  江山日欲晡 [압운: 晡]
  梅花開又落
  回首憶林逋 [압운: 逋]

--------------------------------------------------

제목: 卽事 其二
압운 글자: 頻, 塵, 新, 神
원문:
  地僻棲身穩
  墻暄炙背頻 [압운: 頻]
  詩書宜老境
  門卷絶行塵 [압운: 塵]
  末路蹉跎甚
  中原制度新 [압운: 新]
  他年如起廢
  稽首謝明神 [압운: 神]

--------------------------------------------------

제목: 述懷
압운 글자: 君, 雲, 文, 勛
원문:
  春氣方生物
  天心儘愛君 [압운: 君]
  四方均雨露
  千載會風雲 [압운: 雲]
  撥亂將垂統
  持盈重守文 [압운: 文]
  猶餘犬馬齒
  或是贊華勛 [압운: 勛]

--------------------------------------------------

제목: 述懷 其二
압운 글자: 君, 雲, 文, 勛
원문:
  天命開新主
  人心屬舊君 [압운: 君]
  金陵輝白日
  氈幕鎖黃雲 [압운: 雲]
  塞北今趨質
  江南舊尙文 [압운: 文]
  他年修信史
  誰立蓋時勛 [압운: 勛]

--------------------------------------------------

제목: 卽事
압운 글자: 單, 難, 寒, 官
원문:
  籠山收太半
  土國及三單 [압운: 單]
  處泰詎爲易
  守成方甚難 [압운: 難]
  松京春氣早
  柏岳曙光寒 [압운: 寒]
  吾道自迀闊
  經營有百官 [압운: 官]

--------------------------------------------------

제목: 卽事
압운 글자: 櫺, 寧, 庭, 霆
원문:
  東方雲錦卷
  紅日射窓櫺 [압운: 櫺]
  痛後身猶困
  吟餘志自寧 [압운: 寧]
  簡篇堆几案
  洞壑擁門庭 [압운: 庭]
  漸覺忘機事
  光陰似迅霆 [압운: 霆]

--------------------------------------------------

제목: 有懷鄭道傳
압운 글자: 機, 微, 非, 磯
원문:
  憂讒初避地
  愛靜遂忘機 [압운: 機]
  郞署無司直
  天原獨發微 [압운: 微]
  世情依舊薄
  吾道至今非 [압운: 非]
  他日相從處
  禪窓與釣磯 [압운: 磯]

--------------------------------------------------

제목: 有感 三首
압운 글자: 成, 生, 纓, 明
원문:
  身從浮世寄
  病向老年成 [압운: 成]
  苦痛忘妻子
  安寧有友生 [압운: 生]
  山深廻俗駕
  水淨濯塵纓 [압운: 纓]
  坐對無情物
  還慙見未明 [압운: 明]

--------------------------------------------------

제목: 有感 三首 其二
압운 글자: 成, 生, 纓, 明
원문:
  老去病爲敵
  興來詩自成 [압운: 成]
  江山少眞隱
  藥物半浮生 [압운: 生]
  班子曾投筆
  終童亦請纓 [압운: 纓]
  有懷徒耿耿
  夜坐到天明 [압운: 明]

--------------------------------------------------

제목: 有感 三首 其三
압운 글자: 成, 生, 纓, 明
원문:
  蕭然文事廢
  久矣武功成 [압운: 成]
  自幸用三傑
  無從致兩生 [압운: 生]
  寥寥舞干羽
  汲汲惜繁纓 [압운: 纓]
  好古終安用
  蒼顏鏡裏明 [압운: 明]

--------------------------------------------------

제목: 尋人不遇
압운 글자: 收, 悠, 樓, 州
원문:
  爛醉眠初熟
  高吟興未收 [압운: 收]
  山南難邂逅
  水北儘優悠 [압운: 悠]
  地僻宜拖杖
  風寒懶上樓 [압운: 樓]
  誰知病中客
  有夢向炎州 [압운: 州]

--------------------------------------------------

제목: 自詠 二首
압운 글자: 蹤, 松, 峯, 鐘
원문:
  畏寒困病骨
  述古憫孤蹤 [압운: 蹤]
  生意庭前草
  貞心澗底松 [압운: 松]
  春風吹大野
  曉月掛危峯 [압운: 峯]
  夢破行藏決
  時聞唐寺鐘 [압운: 鐘]

--------------------------------------------------

제목: 自詠 二首 其二
압운 글자: 乖, 懷, 槐, 階
원문:
  人生須自重
  吾道本來乖 [압운: 乖]
  何處托深契
  有時開好懷 [압운: 懷]
  高風思五柳
  舊德慕三槐 [압운: 槐]
  漸見幽棲僻
  苔痕欲上階 [압운: 階]

--------------------------------------------------

제목: 浩歎
압운 글자: 多, 歌, 河, 柯
원문:
  浩歎乾坤窄
  孤生銖兩多 [압운: 多]
  時時發狂興
  事事觸悲歌 [압운: 歌]
  物慾如鋤草
  年光似決河 [압운: 河]
  悠然樂天命
  終日眄庭柯 [압운: 柯]

--------------------------------------------------

제목: 孤征
압운 글자: 行, 淸, 驚, 生
원문:
  孤征欲何往
  直道少人行 [압운: 行]
  渺渺山川闊
  凄凄霜露淸 [압운: 淸]
  忠肝空自苦
  病骨有誰驚 [압운: 驚]
  孔席無由煖
  文王不復生 [압운: 生]

--------------------------------------------------

제목: 深巷
압운 글자: 侵, 心, 陰, 琴
원문:
  深巷砧聲急
  空庭山氣侵 [압운: 侵]
  高吟已遺世
  獨立更冥心 [압운: 心]
  翻影鴉投暮
  揚翎鶴在陰 [압운: 陰]
  無因奏流水
  絃斷伯牙琴 [압운: 琴]

--------------------------------------------------

제목: 日午
압운 글자: 幽, 舟, 遊, 憂
원문:
  日午陰初散
  春寒地轉幽 [압운: 幽]
  野橋宜著屐
  江岸欲行舟 [압운: 舟]
  信命仍深坐
  無心更遠遊 [압운: 遊]
  高幹時或枉
  便覺散千憂 [압운: 憂]

--------------------------------------------------

제목: 朝陽
압운 글자: 牕, 降, 江, 雙
원문:
  朝陽上東壁
  病客向南牕 [압운: 牕]
  身與頑童比
  心如老將降 [압운: 降]
  春雲低鵠嶺
  雪水漲驪江 [압운: 江]
  渺渺思無極
  孤蹤自絶雙 [압운: 雙]

--------------------------------------------------

제목: 病軀
압운 글자: 便, 天, 煙, 蟬
원문:
  病軀無處著
  坐臥摠非便 [압운: 便]
  食息皆關命
  呻吟敢怨天 [압운: 天]
  巖崖餘臘雪
  墟落鎖寒煙 [압운: 煙]
  他日焚遺草
  浮游似蛻蟬 [압운: 蟬]

--------------------------------------------------

제목: 君子
압운 글자: 眞, 春, 鈞, 辛
원문:
  君子無他術
  唯知守道眞 [압운: 眞]
  幾年曾養氣
  萬物自含春 [압운: 春]
  愼勿虧家法
  還如秉國鈞 [압운: 鈞]
  到頭天在上
  禍福莫艱辛 [압운: 辛]

--------------------------------------------------

제목: 卽事
압운 글자: 居, 餘, 疏, 閭
원문:
  黠謀規避後
  活計重移居 [압운: 居]
  米廩身耕後
  桑畦手種餘 [압운: 餘]
  州官存䘏數
  海盜入侵疏 [압운: 疏]
  百年兒子長
  肯復念鄕閭 [압운: 閭]

--------------------------------------------------

제목: 敬僮索胡桃
압운 글자: 春, 親, 眞, 驎
원문:
  姆抱敬僮至
  蘭芽色映春 [압운: 春]
  異居那免俗
  乍見不相親 [압운: 親]
  索果似知味
  看山如識眞 [압운: 眞]
  知渠異毛骨
  矯矯一騏驎 [압운: 驎]

--------------------------------------------------

제목: 述懷 三首
압운 글자: 靈, 寧, 馨, 靑
원문:
  詩書窮性理
  德澤洽生靈 [압운: 靈]
  會遇日三接
  治平天一寧 [압운: 寧]
  縱迷燈是火
  頗信黍非馨 [압운: 馨]
  老矣空搔首
  鄕山鳥外靑 [압운: 靑]

--------------------------------------------------

제목: 述懷 三首 其二
압운 글자: 靈, 寧, 馨, 靑
원문:
  潦倒知天命
  棲遲托地靈 [압운: 靈]
  非才領國史
  歸計在川寧 [압운: 寧]
  闊野山彌碧
  幽蘭谷自馨 [압운: 馨]
  似聞南海畔
  樹木雜冬靑 [압운: 靑]

--------------------------------------------------

제목: 述懷 三首 其三
압운 글자: 靈, 寧, 馨, 靑
원문:
  乾坤一開闢
  河岳幾英靈 [압운: 靈]
  魯道自有蕩
  文王方以寧 [압운: 寧]
  殘年身對影
  陋室德流馨 [압운: 馨]
  寂寞尤多味
  何憂骨不靑 [압운: 靑]

--------------------------------------------------

제목: 雨
압운 글자: 颯, 踏, 合, 榻
원문:
  兔郞入山去
  風雨正颯颯 [압운: 颯]
  谷長村落稀
  傾崖滑難踏 [압운: 踏]
  耳邊澗泉來
  頭上峯巒合 [압운: 合]
  祗喜脫塵紛
  何如在臥榻 [압운: 榻]

--------------------------------------------------

제목: 永嘉權侍中遣其孫少大常來致酒食拜受醉飽。吟成短律。典儀名近
압운 글자: 餘, 除, 廬, 疏
원문:
  國老尊無對
  文孫裕有餘 [압운: 餘]
  盤飧具山海
  樽酒照庭除 [압운: 除]
  公昔頻投轄
  吾今獨愛廬 [압운: 廬]
  何當陪杖屨
  花雨看疏疏 [압운: 疏]

--------------------------------------------------

제목: 自詠 二首
압운 글자: 稀, 儀, 磯, 非
원문:
  扶病尋人遍
  踰年報禮稀 [압운: 稀]
  言詞初少味
  容止更無儀 [압운: 儀]
  野日明樵徑
  江煙暗鈞磯 [압운: 磯]
  白頭胡不去
  忍恥是耶非 [압운: 非]

--------------------------------------------------

제목: 自詠 二首 其二
압운 글자: 稀, 儀, 磯, 非
원문:
  傴僂身逾短
  鬅鬙髮已稀 [압운: 稀]
  吟詩成野史
  望闕想朝儀 [압운: 儀]
  馬邑雲埋路
  驪江月滿磯 [압운: 磯]
  白頭胡不去
  五十二年非 [압운: 非]

--------------------------------------------------

제목: 卽事
압운 글자: 田, 前, 天, 然
원문:
  山僧頻潤筆
  國主特分田 [압운: 田]
  雨露驪江上
  風雲鵠嶺前 [압운: 前]
  無材草封禪
  有策辨人天 [압운: 天]
  自笑終迂闊
  時時一惘然 [압운: 然]

--------------------------------------------------

제목: 明日醮餘至。無封不敢受。
압운 글자: 嚴, 堪, 兼, 甘
원문:
  禮食有輕重
  尋常猶謹嚴 [압운: 嚴]
  醮餘神所惠
  法外我何堪 [압운: 堪]
  開府儒林表
  封君國史兼 [압운: 兼]
  病深方竢命
  一滴敢心甘 [압운: 甘]

--------------------------------------------------

제목: 奉謝合浦令公惠脯
압운 글자: 兼, 瞻, 簾, 簷
원문:
  細字書詞謹
  束脩儀物兼 [압운: 兼]
  韓山深自幸
  合浦近如瞻 [압운: 瞻]
  柳巷苔生轍
  蓮營月滿簾 [압운: 簾]
  相望儘迢遞
  春色入茅簷 [압운: 簷]

--------------------------------------------------

제목: 有感
압운 글자: 明, 名, 生, 淸
원문:
  白髮將衰老
  丹心在聖明 [압운: 明]
  支離非傲世
  洒削敢藏名 [압운: 名]
  座滿求詩客
  朝無結襪生 [압운: 生]
  只今吟嘯處
  誰識有餘淸 [압운: 淸]

--------------------------------------------------

제목: 有感 其二
압운 글자: 明, 名, 生, 淸
원문:
  獨居窮巷靜
  兀坐小窓明 [압운: 明]
  淡泊非無味
  膏盲在立名 [압운: 名]
  栽松憶隣老
  種楷望門生 [압운: 生]
  只爲心如水
  新詩字字淸 [압운: 淸]

--------------------------------------------------

제목: 有感 其三
압운 글자: 明, 名, 生, 淸
원문:
  筆硯今垂白
  乾坤又大明 [압운: 明]
  殘齡憑藥力
  美景助詩名 [압운: 名]
  几案靑山入
  門庭碧蘚生 [압운: 生]
  區區苦心處
  豈下伯夷淸 [압운: 淸]

--------------------------------------------------

제목: 卽事 三首
압운 글자: 眠, 天, 年, 綿
원문:
  病勢摧湯藥
  生涯寄食眠 [압운: 眠]
  移居那免俗
  當痛但呼天 [압운: 天]
  否運何連歲
  安心倘有年 [압운: 年]
  今朝更長歎
  身世苦沈綿 [압운: 綿]

--------------------------------------------------

제목: 卽事 三首 其二
압운 글자: 眠, 天, 年, 綿
원문:
  眼昏妨夜讀
  身困覺春眠 [압운: 眠]
  庭洒松間露
  墻連樹外天 [압운: 天]
  賜田當老境
  握粟卜歸年 [압운: 年]
  又見東風急
  轉頭飛柳綿 [압운: 綿]

--------------------------------------------------

제목: 卽事 三首 其三
압운 글자: 眠, 天, 年, 綿
원문:
  每向墻頭過
  時從甕底眠 [압운: 眠]
  昏昏陋巷日
  蕩蕩醉鄕天 [압운: 天]
  放曠非吾道
  威儀戒老年 [압운: 年]
  踏靑今又負
  芳草謾芊綿 [압운: 綿]

--------------------------------------------------

제목: 自賦
압운 글자: 春, 寅, 茵, 人
원문:
  桑海團團日
  松山蕩蕩春 [압운: 春]
  歸來書甲子
  憔悴降庚寅 [압운: 寅]
  雲壑泉如筑
  陽崖草欲茵 [압운: 茵]
  境幽心自寂
  何處伴高人 [압운: 人]

--------------------------------------------------

제목: 春眠 二首
압운 글자: 神, 塵, 人, 新
원문:
  晨光動天地
  夜氣襲精神 [압운: 神]
  鼻息尙隱壁
  目瞳如眯塵 [압운: 塵]
  家童解麾客
  山鳥不驚人 [압운: 人]
  只喜魔猶在
  白頭應免新 [압운: 新]

--------------------------------------------------

제목: 春眠 二首 其二
압운 글자: 神, 塵, 人, 新
원문:
  從來百姓眼
  爛熳可頤神 [압운: 神]
  和氣徧四體
  冥心忘六塵 [압운: 塵]
  出游知有士
  無夢定何人 [압운: 人]
  少杜平生足
  南州句法新 [압운: 新]

--------------------------------------------------

제목: 聞諸將討海賊。一時啓行。
압운 글자: 人, 塵, 津, 春
원문:
  廟堂兼將相
  社稷寄神人 [압운: 人]
  鼓角聲連海
  旌旗影拂塵 [압운: 塵]
  鷹揚方啓道
  鳥散走迷津 [압운: 津]
  奏凱還朝日
  歌謠撲地春 [압운: 春]

--------------------------------------------------

제목: 雨中詠懷 三首
압운 글자: 中, 東, 紅, 融
원문:
  天邑趨群彥
  鑾坡似夢中 [압운: 中]
  行雲猶向北
  老境在征東 [압운: 東]
  弱柳將搖碧
  夭桃欲綻紅 [압운: 紅]
  少年眞可學
  物欲旋消融 [압운: 融]

--------------------------------------------------

제목: 雨中詠懷 三首 其二
압운 글자: 傳, 田, 煙, 遷
원문:
  海內同年友
  存亡杳莫傳 [압운: 傳]
  亂離誰避地
  衰病我歸田 [압운: 田]
  壁水沈明月
  鑾坡鎖冷煙 [압운: 煙]
  題名曾有石
  未必亦南遷 [압운: 遷]

--------------------------------------------------

제목: 雨中詠懷 三首 其三
압운 글자: 來, 臺, 回, 才
원문:
  天向君門近
  風傳禁漏來 [압운: 來]
  淸標思玉樹
  異境似瑤臺 [압운: 臺]
  永夜對燈聽
  淸晨持傘回 [압운: 回]
  黃封頻快倒
  把筆恨微才 [압운: 才]

--------------------------------------------------

제목: 春遊
압운 글자: 濃, 窮, 中, 翁
원문:
  春遊方未艾
  詩興亦云濃 [압운: 濃]
  楊柳村逾靜
  莓苔巷已窮 [압운: 窮]
  閉門山色裏
  欹枕雨聲中 [압운: 中]
  但得心無累
  何慙擊壤翁 [압운: 翁]

--------------------------------------------------

제목: 獨游
압운 글자: 酸, 寬, 難, 鞍
원문:
  獨游情更適
  多病骨猶酸 [압운: 酸]
  不耐風塵暗
  向來天地寬 [압운: 寬]
  才疏吟詠苦
  計拙去留難 [압운: 難]
  浩蕩春將老
  時時醉據鞍 [압운: 鞍]

--------------------------------------------------

제목: 題畫竹
압운 글자: 堂, 量, 湘, 揚
원문:
  此君眞不俗
  蕭洒更堂堂 [압운: 堂]
  祗欲題詩滿
  何須解帶量 [압운: 量]
  秋風吹嶰谷
  夜雨暗瀟湘 [압운: 湘]
  世上無窮意
  隨時自抑揚 [압운: 揚]

--------------------------------------------------

제목: 觀物
압운 글자: 形, 靑, 馨, 庭
원문:
  大哉觀物處
  因勢自相形 [압운: 形]
  白水深成黑
  黃山遠遂靑 [압운: 靑]
  位高威自重
  室陋德彌馨 [압운: 馨]
  老牧忘言久
  苔痕滿小庭 [압운: 庭]

--------------------------------------------------

제목: 自詠
압운 글자: 新, 身, 眞, 人
원문:
  眼疾年年發
  狂心日日新 [압운: 新]
  詩書養豪氣
  藥餌益衰身 [압운: 身]
  接物還同俗
  爲文漸喪眞 [압운: 眞]
  他年携直筆
  末減是何人 [압운: 人]

--------------------------------------------------

제목: 輟講
압운 글자: 頭, 稠, 樓, 流
원문:
  力疾趨丹陛
  吾生幸白頭 [압운: 頭]
  書房坐未穩
  玉食賜來稠 [압운: 稠]
  回望松山路
  歸登柳巷樓 [압운: 樓]
  招呼有姻婭
  預怕汗如流 [압운: 流]

--------------------------------------------------

제목: 楊二相。與諸元帥班師而歸。僕以病餘力弱。不能出迓郊外。吟成短律。
압운 글자: 浮, 休, 優, 秋
원문:
  敵愾中肝壯
  班師喜氣浮 [압운: 浮]
  朝廷方倚重
  宗社政敷休 [압운: 休]
  飮至禮儀備
  策功恩澤優 [압운: 優]
  史官誰秉筆
  赫赫照千秋 [압운: 秋]

--------------------------------------------------

제목: 又題
압운 글자: 安, 顏, 端, 閑
원문:
  病軀偏畏熱
  蹇步祗求安 [압운: 安]
  力弱僅支骨
  汗流方滿顏 [압운: 顏]
  好詩生眼底
  幽興寄毫端 [압운: 端]
  不暇躬迎送
  非關酷愛閑 [압운: 閑]

--------------------------------------------------

제목: 閏月朔日
압운 글자: 時, 移, 宜, 煕
원문:
  布算窮千歲
  居門應四時 [압운: 時]
  炎涼知氣順
  昏旦見星移 [압운: 移]
  曆象初分命
  經權各適宜 [압운: 宜]
  欽明幷敬授
  釀出一雍煕 [압운: 煕]

--------------------------------------------------

제목: 赴廉東亭招。醉歸。
압운 글자: 鞍, 殘, 寒, 肝
원문:
  東亭頻置酒
  上黨每聯鞍 [압운: 鞍]
  坐客皆豪傑
  吾生獨懶殘 [압운: 殘]
  樽罍今古雜
  菰菓齒牙寒 [압운: 寒]
  微雨晚來好
  爽然淸肺肝 [압운: 肝]

--------------------------------------------------

제목: 靜坐
압운 글자: 傷, 皇, 陽, 唐
원문:
  靜坐身彌適
  多言氣自傷 [압운: 傷]
  生涯戰蠻觸
  世道傲羲皇 [압운: 皇]
  夏木生涼吹
  煙村下夕陽 [압운: 陽]
  澹然忘老境
  渺渺想虞唐 [압운: 唐]

--------------------------------------------------

제목: 書筵。進講曾子曰以能問於不能一章。
압운 글자: 同, 空, 通, 風
원문:
  義理終無盡
  賢愚本自同 [압운: 同]
  林林滿區宇
  浩浩際虛空 [압운: 空]
  軀殼雖紛糅
  毫釐亦會通 [압운: 通]
  誰歟眞踐得
  陋巷有遺風 [압운: 風]

--------------------------------------------------

제목: 詠雨
압운 글자: 苔, 災, 杯, 來
원문:
  微雨遮靑嶂
  空庭濕綠苔 [압운: 苔]
  天公方降澤
  旱魃敢爲災 [압운: 災]
  朝市沾衣袂
  林亭引酒杯 [압운: 杯]
  晚來晴更好
  南畝欲歸來 [압운: 來]

--------------------------------------------------

제목: 哭鐵原君崔孟孫
압운 글자: 存, 尊, 原, 門
원문:
  詩書前輩少
  閥閱幾人存 [압운: 存]
  道直名逾重
  年高位始尊 [압운: 尊]
  雲林連疊嶂
  煙草靄平原 [압운: 原]
  丹旐風吹動
  依依出國門 [압운: 門]

--------------------------------------------------

제목: 卽事
압운 글자: 方, 常, 房, 傷
원문:
  稚子群成隊
  嬉游有定方 [압운: 方]
  語言猶未正
  喜怒自無常 [압운: 常]
  雨滴工承霤
  天昏喜入房 [압운: 房]
  只憐迷利害
  執刃不知傷 [압운: 傷]

--------------------------------------------------

제목: 雨晴
압운 글자: 窮, 空, 功, 工
원문:
  茅簷連日滴
  柳洞幾年窮 [압운: 窮]
  落照低高樹
  輕雷殷遠空 [압운: 空]
  鳥啼如得意
  蟻戰已成功 [압운: 功]
  朝退閑無悶
  毫端代化工 [압운: 工]

--------------------------------------------------

제목: 哭永嘉權侍中
압운 글자: 賢, 年, 天, 煙
원문:
  中壽今無幾
  安東世有賢 [압운: 賢]
  諸孫皆壯歲
  長子已希年 [압운: 年]
  詩酒桑楡景
  衣冠雨露天 [압운: 天]
  遙憐堂北竹
  寂寞帶蒼煙 [압운: 煙]

--------------------------------------------------

제목: 幽居 二首
압운 글자: 田, 筵, 天, 全
원문:
  幽居生理拙
  菜甲出沙田 [압운: 田]
  門外泥連陌
  庭中蘚入筵 [압운: 筵]
  鳥馴緣得食
  驢蹇怕朝天 [압운: 天]
  誰識悠悠處
  身名可兩全 [압운: 全]

--------------------------------------------------

제목: 幽居 二首 其二
압운 글자: 田, 筵, 天, 全
원문:
  詩書君子宅
  禮樂聖人田 [압운: 田]
  風月歸篇翰
  乾坤擁几筵 [압운: 筵]
  流觀鳴道集
  獨步醉鄕天 [압운: 天]
  老境無餘望
  誰歟號樂全 [압운: 全]

--------------------------------------------------

제목: 散步
압운 글자: 靈, 靑, 寧, 亭
원문:
  散步伸腰脚
  沈吟陶性靈 [압운: 靈]
  飛雲晴更白
  疊巘遠彌靑 [압운: 靑]
  海外留徐福
  遼東老管寧 [압운: 寧]
  悠悠境自順
  柳洞一茅亭 [압운: 亭]

--------------------------------------------------

제목: 進講篤信好學。守死善道八字。
압운 글자: 全, 權, 天, 傳
원문:
  聖學規模具
  人倫終始全 [압운: 全]
  貫穿兼體用
  開合有經權 [압운: 權]
  不息江朝海
  無遺日照天 [압운: 天]
  平居須愼獨
  吾道是誰傳 [압운: 傳]

--------------------------------------------------

제목: 戲崔仁浩
압운 글자: 沈, 心, 尋, 深
원문:
  崔翁令老矣
  途遠日將沈 [압운: 沈]
  直欲拜三品
  自言無二心 [압운: 心]
  妻飢猶互妬
  子壯懶相尋 [압운: 尋]
  蔭後仍求飽
  知渠用意深 [압운: 深]

--------------------------------------------------

제목: 自責
압운 글자: 晨, 身, 輪, 眞
원문:
  病榻吟詩處
  書筵輟講晨 [압운: 晨]
  告君當盡己
  謀道要全身 [압운: 身]
  解竹在迎刃
  讀書如斲輪 [압운: 輪]
  遣誰知冷煖
  飮水見吾眞 [압운: 眞]

--------------------------------------------------

제목: 霪雨 三首
압운 글자: 涼, 狂, 蒼, 皇
원문:
  霪雨肌膚潤
  虛堂耳目涼 [압운: 涼]
  懶興緣病久
  高詠發詩狂 [압운: 狂]
  苔蘚將浮碧
  林巒更鬱蒼 [압운: 蒼]
  誰知安坐處
  自是一羲皇 [압운: 皇]

--------------------------------------------------

제목: 霪雨 三首 其二
압운 글자: 詩, 知, 籬, 涯
원문:
  慷慨經邦策
  凄涼詠史詩 [압운: 詩]
  人材天所降
  聖學我何知 [압운: 知]
  霧露沈松徑
  溪山擁菊籬 [압운: 籬]
  遙憐鎭江水
  渺渺去無涯 [압운: 涯]

--------------------------------------------------

제목: 霪雨 三首 其三
압운 글자: 身, 伸, 新, 神
원문:
  濃陰酸病骨
  溽暑困衰身 [압운: 身]
  淸曉亦沈鬱
  短宵猶欠伸 [압운: 伸]
  預憂三伏近
  應待九秋新 [압운: 新]
  把筆思無盡
  炎涼自有神 [압운: 神]

--------------------------------------------------

제목: 自責
압운 글자: 思, 癡, 師, 私
원문:
  人情須自盡
  公論亦當思 [압운: 思]
  踰禮頻干謁
  市恩眞點癡 [압운: 癡]
  功微不辭鬱
  學淺敢爲師 [압운: 師]
  自責銘諸坐
  時時要省私 [압운: 私]

--------------------------------------------------

제목: 遣興
압운 글자: 難, 肝, 寒, 冠
원문:
  騷雅相承遠
  江山獨往難 [압운: 難]
  看雲弔形影
  琢句嘔心肝 [압운: 肝]
  梅雨千林暗
  松風六月寒 [압운: 寒]
  漸知多野趣
  客至懶衣冠 [압운: 冠]

--------------------------------------------------

제목: 遣興 其二
압운 글자: 難, 肝, 寒, 冠
원문:
  昭然千載鑑
  萬事欲平難 [압운: 難]
  愛直如蟬翼
  誅奸託馬肝 [압운: 肝]
  賈生宣室夜
  范叔綈袍寒 [압운: 寒]
  誰識韓山子
  方憂倒履冠 [압운: 冠]

--------------------------------------------------

제목: 閑居
압운 글자: 連, 田, 筵, 傳
원문:
  柳洞中心寂
  松山左臂連 [압운: 連]
  北崖多果木
  南嶺半苽田 [압운: 田]
  疏懶忘巾櫛
  支持有几筵 [압운: 筵]
  卽今無味處
  異日有誰傳 [압운: 傳]

--------------------------------------------------

제목: 閑居 其二
압운 글자: 情, 淸, 橫, 名
원문:
  吟詩將快氣
  把筆却忘情 [압운: 情]
  未信生涯苦
  居然分外淸 [압운: 淸]
  雲山連暗淡
  野逕遶縱橫 [압운: 橫]
  盡日經過少
  幽居不用名 [압운: 名]

--------------------------------------------------

제목: 閑居 其三
압운 글자: 樓, 流, 幽, 悠
원문:
  日踏松齊路
  時登柳巷樓 [압운: 樓]
  淸談消鄙吝
  舊德想風流 [압운: 流]
  氷雪詩中冷
  山林座上幽 [압운: 幽]
  有時耆老會
  隅坐興悠悠 [압운: 悠]

--------------------------------------------------

제목: 吾生
압운 글자: 秋, 憂, 休, 樓
원문:
  吾生吾自省
  雙鬢鏡中秋 [압운: 秋]
  汲汲名兼利
  區區樂且憂 [압운: 憂]
  東坡嘆如寄
  彭澤感行休 [압운: 休]
  風月無涯處
  高吟獨倚樓 [압운: 樓]

--------------------------------------------------

제목: 晨興卽事
압운 글자: 初, 餘, 疏, 虛
원문:
  仲孫弧矢日
  丐福飯僧初 [압운: 初]
  門戶淸爲最
  詩書澤尙餘 [압운: 餘]
  源深流浩蕩
  根固樹扶疏 [압운: 疏]
  乃祖情無極
  微吟對碧虛 [압운: 虛]

--------------------------------------------------

제목: 哭權萬戶室李夫人
압운 글자: 三, 耽, 男, 慙
원문:
  花原初奠雁
  年甫十仍三 [압운: 三]
  家富驕心絶
  門衰禮貌耽 [압운: 耽]
  世皆憐寡婦
  天也幸多男 [압운: 男]
  遺命歸同穴
  幽明兩不慙 [압운: 慙]

--------------------------------------------------

제목: 幽人
압운 글자: 心, 襟, 陰, 音
원문:
  幽人甘屛跡
  晚景獨忘心 [압운: 心]
  坐樹風生袖
  挹泉氷滿襟 [압운: 襟]
  池魚吹細沫
  谷鳥擇深陰 [압운: 陰]
  與物同消遣
  何妨玉爾音 [압운: 音]

--------------------------------------------------

제목: 幽人 其二
압운 글자: 心, 襟, 陰, 音
원문:
  高標出塵表
  古意在琴心 [압운: 心]
  渺渺希淸範
  沈沈抱素襟 [압운: 襟]
  王風千載遠
  人日幾年陰 [압운: 陰]
  傲世吾何敢
  幽禽遺好音 [압운: 音]

--------------------------------------------------

제목: 幽人 其三
압운 글자: 心, 襟, 陰, 音
원문:
  山深誰識面
  雲出自無心 [압운: 心]
  已棄功名屐
  徒霑筆削襟 [압운: 襟]
  忘形齊萬物
  謀道惜分陰 [압운: 陰]
  假步有周子
  他年休嗣音 [압운: 音]

--------------------------------------------------

제목: 嘗西瓜。承制所得。
압운 글자: 嘗, 堂, 光, 凉
원문:
  季夏今將盡
  西瓜已可嘗 [압운: 嘗]
  龍喉游近甸
  鶴髮在高堂 [압운: 堂]
  瓣白氷爲質
  皮靑玉有光 [압운: 光]
  甘泉流入肺
  身世自淸凉 [압운: 凉]

--------------------------------------------------

제목: 敬僕弄筆墨
압운 글자: 腸, 裳, 蒼, 陽
원문:
  騃稚聲音澁
  還能弄肚腸 [압운: 腸]
  雖然親筆墨
  只是汚衣裳 [압운: 裳]
  颯颯驚衰白
  冥冥仰老蒼 [압운: 蒼]
  仲孫今若此
  自足慰殘陽 [압운: 陽]

--------------------------------------------------

제목: 幽居
압운 글자: 翁, 童, 風, 功
원문:
  老境悠悠甚
  幽居一病翁 [압운: 翁]
  空庭絶賓客
  細雨走兒童 [압운: 童]
  酒至窓移日
  詩成筆起風 [압운: 風]
  從容樂天處
  更不著深功 [압운: 功]

--------------------------------------------------

제목: 幽居 其二
압운 글자: 全, 天, 傳, 鳶
원문:
  處世眞如夢
  幽居氣味全 [압운: 全]
  雨微兼白日
  雲薄漏靑天 [압운: 天]
  谷鳥簷前過
  溪風枕上傳 [압운: 傳]
  胸中査滓盡
  浩浩對魚鳶 [압운: 鳶]

--------------------------------------------------

제목: 幽居 其三
압운 글자: 人, 隣, 茵, 巾
원문:
  自得幽居味
  羲皇上世人 [압운: 人]
  寂寥如異境
  淳朴是比隣 [압운: 隣]
  門豁苔連砌
  簾疏樹逼茵 [압운: 茵]
  淵明何所有
  漉酒一頭巾 [압운: 巾]

--------------------------------------------------

제목: 曉吟
압운 글자: 輕, 生, 淸, 情
원문:
  腰酸夜方劇
  頭痛曉來輕 [압운: 輕]
  久已知吾命
  何從愛此生 [압운: 生]
  門庭依舊冷
  枕席有餘淸 [압운: 淸]
  渺渺丹陽遠
  臨書動客情 [압운: 情]

--------------------------------------------------

제목: 曉吟 其二
압운 글자: 輕, 生, 淸, 情
원문:
  夜窓涼月落
  曉榻暑風輕 [압운: 輕]
  始擬漢三傑
  終慙魯兩生 [압운: 生]
  悠悠心更苦
  寂寂味殊淸 [압운: 淸]
  盥櫛身初快
  山林寄遠情 [압운: 情]

--------------------------------------------------

제목: 卽事
압운 글자: 陰, 吟, 音, 臨
원문:
  東山日將午
  移座趁深陰 [압운: 陰]
  行蟻枯根出
  幽禽密葉吟 [압운: 吟]
  僧來求作記
  客至喜知音 [압운: 音]
  入室身偏困
  他時肯重臨 [압운: 臨]

--------------------------------------------------

제목: 卽事 其二
압운 글자: 生, 淸, 平, 情
원문:
  方爲午熱逼
  豈意晚涼生 [압운: 生]
  斜日林間隱
  微風葉底淸 [압운: 淸]
  精神還稍健
  造化自能平 [압운: 平]
  頤養隨時去
  無勞傷我情 [압운: 情]

--------------------------------------------------

제목: 卽事 其三
압운 글자: 床, 翔, 長, 梁
원문:
  瓦雀粘蛛網
  低飛入我床 [압운: 床]
  驩然方欲捕
  忽爾却能翔 [압운: 翔]
  咫尺危途苦
  尋常順境長 [압운: 長]
  知渠幸而免
  三嗅望山梁 [압운: 梁]

--------------------------------------------------

제목: 謝那演送龍虎丹
압운 글자: 難, 丹, 酸, 官
원문:
  病夫深有感
  附子近來難 [압운: 難]
  今日更驚喜
  一封龍虎丹 [압운: 丹]
  暑天身自困
  陰雨骨彌酸 [압운: 酸]
  苦待西風至
  書筵召講官 [압운: 官]

--------------------------------------------------

제목: 自詠
압운 글자: 心, 吟, 琴, 陰
원문:
  忙中隨俗態
  靜裡見天心 [압운: 心]
  歲月悠悠過
  江山細細吟 [압운: 吟]
  將乘大禹載
  且操仲尼琴 [압운: 琴]
  老境少思慮
  連年多雨陰 [압운: 陰]

--------------------------------------------------

제목: 自詠 其二
압운 글자: 心, 吟, 琴, 陰
원문:
  初生荷貽命
  所欲喜從心 [압운: 心]
  學習愼趨向
  抑揚工詠吟 [압운: 吟]
  閑苔埋卷轍
  久雨潤床琴 [압운: 琴]
  是亦樂天耳
  何妨連日陰 [압운: 陰]

--------------------------------------------------

제목: 自詠 其三
압운 글자: 心, 吟, 琴, 陰
원문:
  有生皆逐物
  大要在安心 [압운: 心]
  惻惻屈平賦
  悠悠梁甫吟 [압운: 吟]
  君臣交似漆
  妻子合如琴 [압운: 琴]
  吾道皎日月
  何從生薄陰 [압운: 陰]

--------------------------------------------------

제목: 雨
압운 글자: 秋, 幽, 憂, 流
원문:
  曉霧仍成雨
  涼風欲借秋 [압운: 秋]
  碧松虛榻冷
  蒼蘚小庭幽 [압운: 幽]
  立志大人學
  終身君子憂 [압운: 憂]
  自慙眞碌碌
  泥濘汗交流 [압운: 流]

--------------------------------------------------

제목: 天場房慈恩首座送甜瓜
압운 글자: 成, 丁, 淸, 嚀
원문:
  腐草將螢化
  甜瓜似玉成 [압운: 成]
  初嘗因座客
  早熟駭園丁 [압운: 丁]
  崖蜜粘牙軟
  巖氷澈骨淸 [압운: 淸]
  慈恩相應法
  更爲我叮嚀 [압운: 嚀]

--------------------------------------------------

제목: 君子
압운 글자: 夷, 遺, 詩, 貽
원문:
  君子居何陋
  中原望九夷 [압운: 夷]
  戊辰垂統遠
  箕子敎條遺 [압운: 遺]
  閥閱多居位
  文章重詠詩 [압운: 詩]
  十年應過曆
  聖祖有謀貽 [압운: 貽]

--------------------------------------------------

제목: 自詠
압운 글자: 間, 寒, 山, 瀾
원문:
  削跡班行裡
  藏身筆墨間 [압운: 間]
  聖門猶乳臭
  宦路尙心寒 [압운: 寒]
  禮樂重興日
  雲煙萬疊山 [압운: 山]
  古來難自斷
  老我更汍瀾 [압운: 瀾]

--------------------------------------------------

제목: 蜂螫
압운 글자: 隣, 嗔, 辛, 新
원문:
  小童逢毒螫
  啼甚欲驚隣 [압운: 隣]
  痛處俄還止
  驕音尙帶嗔 [압운: 嗔]
  世情多苦楚
  病骨足酸辛 [압운: 辛]
  未識誰輕重
  悠然一笑新 [압운: 新]

--------------------------------------------------

제목: 獨吟 三首
압운 글자: 深, 心, 金, 林
원문:
  獨吟情更適
  高興老來深 [압운: 深]
  歲月數莖髮
  江山方寸心 [압운: 心]
  屬文如織錦
  揀句似淘金 [압운: 金]
  枉費閑中力
  天才愧翰林 [압운: 林]

--------------------------------------------------

제목: 獨吟 三首 其二
압운 글자: 深, 心, 金, 林
원문:
  風月吟來苦
  江山坐更深 [압운: 深]
  飛塵遮外面
  絶境入中心 [압운: 心]
  自負無瑕玉
  還如躍冶金 [압운: 金]
  寄懷終不淺
  天地繞書林 [압운: 林]

--------------------------------------------------

제목: 獨吟 三首 其三
압운 글자: 深, 心, 金, 林
원문:
  體勢分工拙
  情懷有淺深 [압운: 深]
  不須多費力
  祗是要論心 [압운: 心]
  松老欲傾蓋
  月明還碎金 [압운: 金]
  丹靑所未到
  幽興寄山林 [압운: 林]

--------------------------------------------------

제목: 卽事
압운 글자: 長, 床, 涼, 唐
원문:
  靜坐枯株兀
  沈思白日長 [압운: 長]
  蜘蛛時掛戶
  鳥雀或登床 [압운: 床]
  僻陋山橫翠
  炎蒸雨送涼 [압운: 涼]
  老年眞事業
  渺渺想虞唐 [압운: 唐]

--------------------------------------------------

제목: 題畫馬
압운 글자: 舟, 求, 牛, 秋
원문:
  臨風如立仗
  浴水似浮舟 [압운: 舟]
  一匹尤稱妙
  千金不易求 [압운: 求]
  代身秦有鹿
  繼跡晉之牛 [압운: 牛]
  沙苑平於掌
  回頭霜露秋 [압운: 秋]

--------------------------------------------------

제목: 午飧
압운 글자: 纏, 煎, 天, 便
원문:
  白麪香湯滑
  衰腸冷氣纏 [압운: 纏]
  苽涼宜少嚼
  韭軟且微煎 [압운: 煎]
  五味甘生稼
  三時熱稟天 [압운: 天]
  孟光憐老病
  自覺午飧便 [압운: 便]

--------------------------------------------------

제목: 送異姓四寸弟金有暾。赴任寧越郡天水峯頭作。
압운 글자: 孤, 隅, 符, 途
원문:
  舅氏今無幾
  吾生跡轉孤 [압운: 孤]
  鄕山連上洛
  海日出東隅 [압운: 隅]
  我病思還笏
  君強且剖符 [압운: 符]
  寧親往來處
  犖确化平途 [압운: 途]

--------------------------------------------------

제목: 朝吟
압운 글자: 初, 餘, 廬, 諸
원문:
  夜臥骨酸甚
  朝吟心快初 [압운: 初]
  煩敲如什襲
  辛苦在三餘 [압운: 餘]
  荊棘生松逕
  莓苔滿草廬 [압운: 廬]
  殘齡苦無賴
  衮衮送居諸 [압운: 諸]

--------------------------------------------------

제목: 送億政禪軫大禪師
압운 글자: 塵, 身, 隣, 新
원문:
  孤生將避地
  億政自無塵 [압운: 塵]
  奕奕衣冠胄
  飄飄雲水身 [압운: 身]
  驪江可行李
  雉岳是比隣 [압운: 隣]
  何日歸田去
  溪山一笑新 [압운: 新]

--------------------------------------------------

제목: 惠具大選見訪
압운 글자: 孫, 門, 軒, 村
원문:
  昔携牧隱子
  今伴益齋孫 [압운: 孫]
  跡削天台寺
  功成李氏門 [압운: 門]
  蓮風香滿院
  松月影侵軒 [압운: 軒]
  坐數曾游處
  瑜伽海上村 [압운: 村]

--------------------------------------------------

제목: 古風 三首
압운 글자: 膠, 滔, 交, 韶
원문:
  王風何寥寥
  士習何膠膠 [압운: 膠]
  戰國互呑吐
  哀哉勢滔滔 [압운: 滔]
  趨利水就下
  甘心兵刃交 [압운: 交]
  仲連蹈東海
  千載如聞韶 [압운: 韶]

--------------------------------------------------

제목: 古風 三首 其二
압운 글자: 心, 深, 林, 今
원문:
  漢祖信天授
  三章得人心 [압운: 心]
  雖然運中否
  入骨恩何深 [압운: 深]
  奈何衆君子
  冒寵森如林 [압운: 林]
  管寧在遼東
  白帽傳至今 [압운: 今]

--------------------------------------------------

제목: 古風 三首 其三
압운 글자: 中, 同, 鴻, 風
원문:
  晉臣麗不億
  祼將宋廟中 [압운: 中]
  家世與宗國
  一體無異同 [압운: 同]
  所以彭澤令
  脫去如飛鴻 [압운: 鴻]
  悠悠千載下
  北牖來淸風 [압운: 風]

--------------------------------------------------

제목: 卽事
압운 글자: 秋, 收, 悠, 流
원문:
  畏熱登樓夜
  納涼欹枕秋 [압운: 秋]
  吟餘味猶在
  夢斷興難收 [압운: 收]
  煩惱俄消遣
  圓通豈謬悠 [압운: 悠]
  一燈明到曉
  情境淡如流 [압운: 流]

--------------------------------------------------

제목: 卽事 其二
압운 글자: 秋, 優, 悠, 休
원문:
  山河非異境
  風景又新秋 [압운: 秋]
  城市眞如隱
  文章漸類優 [압운: 優]
  光陰同衮衮
  天地亦悠悠 [압운: 悠]
  萬古無停軌
  何人肯退休 [압운: 休]

--------------------------------------------------

제목: 謝禹大夫惠新米 玄寶
압운 글자: 明, 生, 淸, 城
원문:
  自信長腰美
  誰敎病眼明 [압운: 明]
  霜威催早熟
  水德與俱生 [압운: 生]
  欻爾珠璣落
  瑩然氷雪淸 [압운: 淸]
  秋風吹紫蟹
  歸興滿江城 [압운: 城]

--------------------------------------------------

제목: 有感 三首
압운 글자: 賢, 權, 鳶, 年
원문:
  自昔爭名處
  何人肯避賢 [압운: 賢]
  臺評如譯語
  國是在當權 [압운: 權]
  陳跡憐芻狗
  高翔慕紙鳶 [압운: 鳶]
  醉鄕將卜築
  枕麴送殘年 [압운: 年]

--------------------------------------------------

제목: 有感 三首 其二
압운 글자: 賢, 權, 鳶, 年
원문:
  赫赫衣冠地
  盈庭國有賢 [압운: 賢]
  誰能蒙養正
  自擬巽行權 [압운: 權]
  擾擾蛇兼雀
  區區蟻與鳶 [압운: 鳶]
  立名垂不朽
  死日是生年 [압운: 年]

--------------------------------------------------

제목: 有感 三首 其三
압운 글자: 賢, 權, 鳶, 年
원문:
  牧隱摧頹甚
  功名付後賢 [압운: 賢]
  哦詩參古律
  下字有經權 [압운: 權]
  渺渺淸秋鶴
  紛紛落日鳶 [압운: 鳶]
  病餘猶好事
  歌詠太平年 [압운: 年]

--------------------------------------------------

제목: 次韻奉寄李遁村
압운 글자: 平, 生, 成, 情
원문:
  蹇步今猶甚
  沈痾未盡平 [압운: 平]
  江山空一望
  風月是三生 [압운: 生]
  世亂心逾苦
  秋涼物自成 [압운: 成]
  菜羹調玉粒
  深荷故人情 [압운: 情]

--------------------------------------------------

제목: 大哉
압운 글자: 時, 期, 知, 誰
원문:
  一片空中地
  推移自趁時 [압운: 時]
  東西分有限
  南北至爲期 [압운: 期]
  海鳥飛相及
  舟人臥不知 [압운: 知]
  大哉觀物處
  商確欲從誰 [압운: 誰]

--------------------------------------------------

제목: 謝寧越弟送香脯
압운 글자: 難, 酸, 寒, 冠
원문:
  忽訝香吹遠
  還憂齒決難 [압운: 難]
  知君政閒暇
  記我尙辛酸 [압운: 酸]
  雨罷山光秀
  秋深月色寒 [압운: 寒]
  淸心空坐嘯
  不肯整衣冠 [압운: 冠]

--------------------------------------------------

제목: 卽事
압운 글자: 憂, 求, 樓, 悠
원문:
  處世身如寄
  傷時夢亦憂 [압운: 憂]
  蒸豚猶見饋
  死馬豈知求 [압운: 求]
  夜靜月低戶
  秋晴風滿樓 [압운: 樓]
  病中消遣處
  野興儘悠悠 [압운: 悠]

--------------------------------------------------

제목: 題紺岳禪師卷
압운 글자: 師, 知, 衰, 詩
원문:
  汨沒紅塵客
  飄搖紺岳師 [압운: 師]
  由來難作別
  幸是不相知 [압운: 知]
  宿鶴松枝冷
  流螢蕙葉衰 [압운: 衰]
  上堂拈祝畢
  靜坐讀吾詩 [압운: 詩]

--------------------------------------------------

제목: 古意 三首
압운 글자: 爲, 夷, 詩, 辭
원문:
  丹穴有孤雛
  飛鳴欲何爲 [압운: 爲]
  乾坤何茫茫
  大道被華夷 [압운: 夷]
  一至我何嘆
  嘆此卷阿詩 [압운: 詩]
  今人非不能
  架空難措辭 [압운: 辭]

--------------------------------------------------

제목: 古意 三首 其二
압운 글자: 之, 歧, 遲, 爲
원문:
  我本行大道
  忽焉迷所之 [압운: 之]
  狐貍啼我前
  煙霧沈路歧 [압운: 歧]
  白日在中天
  舒光復何遲 [압운: 遲]
  幸哉不顚沛
  改轍將何爲 [압운: 爲]

--------------------------------------------------

제목: 古意 三首 其三
압운 글자: 餘, 疏, 除, 廬
원문:
  我有一疋素
  長可數尺餘 [압운: 餘]
  欲倩好畫者
  長松丈扶疏 [압운: 疏]
  中藏以淸風
  使我熱惱除 [압운: 除]
  此志竟莫遂
  歸來江上廬 [압운: 廬]

--------------------------------------------------

제목: 偶題
압운 글자: 嚴, 簷, 蟾, 添
원문:
  題出心猶苦
  吟來律轉嚴 [압운: 嚴]
  窮陰低柳巷
  疏雨滴茅簷 [압운: 簷]
  心似三春雁
  身如六日蟾 [압운: 蟾]
  誰知危坐處
  只得鬢霜添 [압운: 添]

--------------------------------------------------

제목: 奉題幻菴方丈
압운 글자: 尋, 心, 琴, 吟
원문:
  幻菴庭宇淨
  白髮重相尋 [압운: 尋]
  苔色難容足
  松聲可醒心 [압운: 心]
  地靈疑洞府
  院靜聽風琴 [압운: 琴]
  情境俱忘了
  悠然試一吟 [압운: 吟]

--------------------------------------------------

제목: 有感
압운 글자: 疏, 餘, 虛, 書
원문:
  倉卒恩逾重
  安寧勢甚疏 [압운: 疏]
  靈丹投病極
  美食賜飢餘 [압운: 餘]
  世亂行須愼
  天高報不虛 [압운: 虛]
  白頭心轉苦
  且讀古人書 [압운: 書]

--------------------------------------------------

제목: 古風
압운 글자: 棲, 兮, 塵, 人
원문:
  秋氣日凄凄
  仲尼日棲棲 [압운: 棲]
  棲棲竟何爲
  鳳兮仍鳳兮 [압운: 兮]
  幼安超渤海
  靖節離風塵 [압운: 塵]
  獨立悠悠甚
  懷哉千載人 [압운: 人]

--------------------------------------------------

제목: 秋興二首
압운 글자: 天, 眠, 連, 牽
원문:
  風塵誰避地
  老病自號天 [압운: 天]
  吾道唯文字
  人生且食眠 [압운: 眠]
  蛩聲庭露重
  雁影塞雲連 [압운: 連]
  我有悲秋淚
  非緣外物牽 [압운: 牽]

--------------------------------------------------

제목: 秋興二首 其二
압운 글자: 裁, 灰, 臺, 回
원문:
  古人還笏去
  至樂自難裁 [압운: 裁]
  天下平如砥
  心中冷似灰 [압운: 灰]
  苔痕埋陋巷
  月色滿靈臺 [압운: 臺]
  渺渺唐虞遠
  何時挽得回 [압운: 回]

--------------------------------------------------

제목: 秋興二首 其三
압운 글자: 然, 年, 穿, 絃
원문:
  久歎吾衰也
  那知養浩然 [압운: 然]
  病床難獨夜
  老境少同年 [압운: 年]
  露冷身初健
  天高眼欲穿 [압운: 穿]
  幸哉塵慮淨
  更撫伯牙絃 [압운: 絃]

--------------------------------------------------

제목: 夜詠
압운 글자: 涼, 良, 唐, 堂
원문:
  風聲燈落燼
  夜雨席生涼 [압운: 涼]
  夢短鄕山遠
  身衰藥物良 [압운: 良]
  淸談辭魏晉
  古意想虞唐 [압운: 唐]
  何以消塵累
  秋光滿草堂 [압운: 堂]

--------------------------------------------------

제목: 夜詠 其二
압운 글자: 陰, 吟, 林, 心
원문:
  凄凄擁涼氣
  漠漠壓枝陰 [압운: 陰]
  可竢鷹鸇擊
  寧從蟋蟀吟 [압운: 吟]
  露團垂蕙葉
  風細動松林 [압운: 林]
  欲出物之表
  洒然方寸心 [압운: 心]

--------------------------------------------------

제목: 獨吟
압운 글자: 方, 楊, 霜, 光
원문:
  動植雖疏闊
  相須自有方 [압운: 方]
  盲龜値浮木
  疥馬得枯楊 [압운: 楊]
  報國心如日
  歸田鬢欲霜 [압운: 霜]
  何當償宿願
  蕭洒送流光 [압운: 光]

--------------------------------------------------

제목: 聾啞小童
압운 글자: 難, 肝, 寒, 奸
원문:
  可誇聰惠甚
  只憚指揮難 [압운: 難]
  白黑全憑眼
  蒼黃欲吐肝 [압운: 肝]
  掃塵恒避遠
  拾栗不知寒 [압운: 寒]
  糊口安身計
  依然是老奸 [압운: 奸]

--------------------------------------------------

제목: 卽事
압운 글자: 西, 棲, 嘶, 溪
원문:
  我夢無公旦
  東周不復西 [압운: 西]
  有生何草草
  到老竟棲棲 [압운: 棲]
  疏壁流螢度
  殘燈斷雁嘶 [압운: 嘶]
  誰知苦心處
  我后在乾溪 [압운: 溪]

--------------------------------------------------

제목: 卽事 其二
압운 글자: 餘, 除, 疏, 虛
원문:
  寸心煎百慮
  鬢髮白無餘 [압운: 餘]
  高興無從廢
  幽憂未可除 [압운: 除]
  山川何淨篆
  樹木政扶疏 [압운: 疏]
  向曉燈明滅
  浩然觀大虛 [압운: 虛]

--------------------------------------------------

제목: 卽事 其三
압운 글자: 花, 苽, 斜, 家
원문:
  秋聲生古樹
  露氣入餘花 [압운: 花]
  映日垂紅果
  隨風動碧苽 [압운: 苽]
  谷深千嶂合
  路豁一溪斜 [압운: 斜]
  送客門前立
  依然五柳家 [압운: 家]

--------------------------------------------------

제목: 韓上黨邀。同謁執政。言光岩碑事。因賦二首。
압운 글자: 衰, 頤, 碑, 絲
원문:
  末路精神耗
  中年齒髮衰 [압운: 衰]
  趨時疑滿腹
  變志涕交頤 [압운: 頤]
  楊柳纔藏寺
  莓苔欲澁碑 [압운: 碑]
  六年眞石火
  國務政如絲 [압운: 絲]

--------------------------------------------------

제목: 韓上黨邀。同謁執政。言光岩碑事。因賦二首。 其二
압운 글자: 衰, 頤, 碑, 絲
원문:
  國恩閑更重
  家學病來衰 [압운: 衰]
  自愧文無體
  人皆笑脫頤 [압운: 頤]
  政堂工作簏
  簽院謹書碑 [압운: 碑]
  墨本披禪榻
  茶煙繞鬢絲 [압운: 絲]

--------------------------------------------------

제목: 八月初十日
압운 글자: 豪, 高, 毛, 毫
원문:
  深秋雲自變
  老境氣彌豪 [압운: 豪]
  夜冷貍奴近
  天晴燕子高 [압운: 高]
  炎涼分有界
  法令細如毛 [압운: 毛]
  祗恐堅氷至
  私心戒一毫 [압운: 毫]

--------------------------------------------------

제목: 有感
압운 글자: 庭, 形, 星, 生
원문:
  老吏雖云少
  如今似漢庭 [압운: 庭]
  反唇猶有跡
  誹腹本無形 [압운: 形]
  流影懸孤月
  爭光耿衆星 [압운: 星]
  誰知淸淨極
  殘忍自然生 [압운: 生]

--------------------------------------------------

제목: 卽事
압운 글자: 微, 衣, 暉, 機
원문:
  病裏幽居靜
  類村依翠微 [압운: 微]
  年年苫蓋苦
  頗羡瓦油衣 [압운: 衣]
  樓迥洒飛雨
  壁疏穿落暉 [압운: 暉]
  悠然樂容膝
  老我早忘機 [압운: 機]

--------------------------------------------------

제목: 卽事 其二
압운 글자: 安, 闌, 嘆, 難
원문:
  游燕猶夢愕
  返魯足心安 [압운: 安]
  俗狀塵仍染
  僧談夜易闌 [압운: 闌]
  蒼梧空一望
  淸廟尙三嘆 [압운: 嘆]
  髮白還多病
  何堪行路難 [압운: 難]

--------------------------------------------------

제목: 卽事 其三
압운 글자: 深, 吟, 琴, 尋
원문:
  忽有移居興
  非嫌柳洞深 [압운: 深]
  病軀難久坐
  異境可新吟 [압운: 吟]
  橫障雲生岫
  無絃月滿琴 [압운: 琴]
  蓮花池更近
  冒雨擬相尋 [압운: 尋]

--------------------------------------------------

제목: 自詠
압운 글자: 窮, 忠, 風, 中
원문:
  福過且知命
  病深仍固窮 [압운: 窮]
  悠然發高興
  已矣效孤忠 [압운: 忠]
  跡冷鵲枝月
  氣呑鵬海風 [압운: 風]
  平生動心處
  寫向短篇中 [압운: 中]

--------------------------------------------------

제목: 夜吟
압운 글자: 條, 鵰, 寥, 囂
원문:
  秋聲初淅瀝
  野興轉蕭條 [압운: 條]
  海闊歸玄鳥
  霜淸擊皁鵰 [압운: 鵰]
  英豪方赫赫
  天地儘寥寥 [압운: 寥]
  邪正終明白
  寧嫌衆口囂 [압운: 囂]

--------------------------------------------------

제목: 夜吟 其二
압운 글자: 條, 鵰, 寥, 囂
원문:
  璧月耿中夜
  銀河明一條 [압운: 條]
  倚樓橫對雁
  得句疾如鵰 [압운: 鵰]
  妙處參虛靜
  殘生守寂寥 [압운: 寥]
  是非誰復顧
  到老竟囂囂 [압운: 囂]

--------------------------------------------------

제목: 早興
압운 글자: 廉, 簾, 髥, 潛
원문:
  衰老身多病
  淸貧勢自廉 [압운: 廉]
  雲歸如卷旆
  天豁似褰簾 [압운: 簾]
  飮酒紅浮頰
  吟詩白盡髥 [압운: 髥]
  悠悠乘化處
  回首憶陶潛 [압운: 潛]

--------------------------------------------------

제목: 得寧海族中書
압운 글자: 深, 心, 陰, 吟
원문:
  渺渺天涯路
  窮鄕海嶠深 [압운: 深]
  里閭甘屛跡
  尺牘遠傳心 [압운: 心]
  末路年將暮
  中秋夜不陰 [압운: 陰]
  相望更惆悵
  共對月明吟 [압운: 吟]

--------------------------------------------------

제목: 曉吟
압운 글자: 筵, 天, 傳, 賢
원문:
  秋山如入戶
  曉日已登筵 [압운: 筵]
  色淡紅浮樹
  光濃碧際天 [압운: 天]
  病餘猶氣短
  吟後可名傳 [압운: 傳]
  祗怕流虛寂
  何慙陋巷賢 [압운: 賢]

--------------------------------------------------

제목: 曉吟 其二
압운 글자: 筵, 天, 傳, 賢
원문:
  避喧閉蓬戶
  承召赴華筵 [압운: 筵]
  豪氣猶輕世
  殘生試問天 [압운: 天]
  露庭螢火亂
  沙寒雁書傳 [압운: 傳]
  秉燭當勤樂
  悲秋未必賢 [압운: 賢]

--------------------------------------------------

제목: 曉吟 其三
압운 글자: 肥, 衣, 歸, 飛
원문:
  自分閑中老
  無緣病後肥 [압운: 肥]
  禦寒唯故絮
  補弊卽新衣 [압운: 衣]
  送子讀書去
  寧親何日歸 [압운: 歸]
  深秋我當往
  夢與雁南飛 [압운: 飛]

--------------------------------------------------

제목: 自詠
압운 글자: 仙, 蟬, 天, 年
원문:
  詩興狂無敵
  時時逼謫仙 [압운: 仙]
  昻藏如野鶴
  孤潔比秋蟬 [압운: 蟬]
  露冷千林月
  雲飛萬里天 [압운: 天]
  悠然淡無累
  何日是歸年 [압운: 年]

--------------------------------------------------

제목: 自詠 其二
압운 글자: 輕, 生, 橫, 晴
원문:
  忘形多欲淨
  無累一身輕 [압운: 輕]
  秋髮梳餘短
  風情酒後生 [압운: 生]
  沈吟當比興
  好辯匪從橫 [압운: 橫]
  漸似霜天鶻
  高飛萬里晴 [압운: 晴]

--------------------------------------------------

제목: 自詠 其三
압운 글자: 書, 餘, 疏, 虛
원문:
  幸爾霑君祿
  徒能讀父書 [압운: 書]
  高情千載下
  多病半生餘 [압운: 餘]
  秋色山川淨
  風聲草木疏 [압운: 疏]
  有懷傾磊落
  身世儘浮虛 [압운: 虛]

--------------------------------------------------

제목: 紀事。以書筵轉對。在辭房聞笛。人家近故也。
압운 글자: 空, 中, 工, 農
원문:
  短笛聲何亮
  依依秋滿空 [압운: 空]
  始疑飄嶺外
  漸似出宮中 [압운: 中]
  鳳舞無從見
  龍吟亦甚工 [압운: 工]
  太平眞有象
  南畝可明農 [압운: 農]

--------------------------------------------------

제목: 興國寺大街。宰樞諸君會坐竢命。判三司公與僕言其所以。蓋請上退乳母也。
압운 글자: 臣, 陳, 麟, 倫
원문:
  乳養從慈母
  維持倚大臣 [압운: 臣]
  恩深當衛護
  忠至故敷陳 [압운: 陳]
  忌器難投鼠
  成篇旋獲麟 [압운: 麟]
  綱常禮爲本
  今古美彝倫 [압운: 倫]

--------------------------------------------------

제목: 興國寺大街。宰樞諸君會坐竢命。判三司公與僕言其所以。蓋請上退乳母也。 其二
압운 글자: 垣, 言, 溫, 坤
원문:
  興國門前路
  平沙接禁垣 [압운: 垣]
  廟堂方合坐
  臺省競陳言 [압운: 言]
  風急衣猶薄
  杯深酒乍溫 [압운: 溫]
  病軀微覺痛
  退食謝乾坤 [압운: 坤]

--------------------------------------------------

제목: 卽事
압운 글자: 淸, 明, 兵, 名
원문:
  巡馬閭閻靜
  元戎畿甸淸 [압운: 淸]
  楊威張國步
  受命荷王明 [압운: 明]
  鵲巧營鳩室
  兒驕弄父兵 [압운: 兵]
  病餘何所禱
  將相保功名 [압운: 名]

--------------------------------------------------

제목: 卽事 其二
압운 글자: 憐, 年, 濺, 傳
원문:
  病軀宜自適
  躄足又誰憐 [압운: 憐]
  逐隊難終日
  施容愧老年 [압운: 年]
  崧山松鬱鬱
  兵部水濺濺 [압운: 濺]
  官道平如砥
  中官奉旨傳 [압운: 傳]

--------------------------------------------------

제목: 送朴甥讀書鄕寺
압운 글자: 頭, 旒, 秋, 游
원문:
  吾甥似麟角
  乃父亞龍頭 [압운: 頭]
  輕世遂塡壑
  傳家如綴旒 [압운: 旒]
  寂寥山寺夜
  縹渺海門秋 [압운: 秋]
  好學繼先志
  他年當出游 [압운: 游]

--------------------------------------------------

제목: 送朴甥讀書鄕寺 其二
압운 글자: 頭, 旒, 秋, 游
원문:
  無端赤我面
  欲去白吾頭 [압운: 頭]
  鼓篋游庠序
  隨行拜冕旒 [압운: 旒]
  呻吟今幾歲
  頃刻似三秋 [압운: 秋]
  路梗身衰老
  何從更遠游 [압운: 游]

--------------------------------------------------

제목: 卽事
압운 글자: 鹽, 廉, 鮎, 髥
원문:
  到處傾私釀
  渾家仰義鹽 [압운: 鹽]
  法衰民利足
  俗美士風廉 [압운: 廉]
  落筆奔川馬
  歸田緣竹鮎 [압운: 鮎]
  朝來遇高興
  撚斷數莖髥 [압운: 髥]

--------------------------------------------------

제목: 卽事 其二
압운 글자: 瀾, 乾, 冠, 難
원문:
  老年驚迅晷
  世道倒狂瀾 [압운: 瀾]
  野菊如金散
  山林欲翠乾 [압운: 乾]
  王生能結襪
  貢禹每彈冠 [압운: 冠]
  未有歸田日
  那辭行路難 [압운: 難]

--------------------------------------------------

제목: 追記安東映湖樓夜飮
압운 글자: 天, 絃, 遷, 賢
원문:
  澆愁謀飮酒
  避亂亦由天 [압운: 天]
  江月開塵匣
  簷風聽雪絃 [압운: 絃]
  謳吟勞北望
  醉倒忘南遷 [압운: 遷]
  且盡杯中物
  岩廊集衆賢 [압운: 賢]

--------------------------------------------------

제목: 追記安東映湖樓夜飮 其二
압운 글자: 宮, 空, 工, 翁
원문:
  先王南幸日
  溫語出深宮 [압운: 宮]
  鷺羽耀淸旭
  龍舟行碧空 [압운: 空]
  中興佳氣暢
  外制小詩工 [압운: 工]
  誰念含香客
  蕭條成老翁 [압운: 翁]

--------------------------------------------------

제목: 追記安東映湖樓夜飮 其三
압운 글자: 遲, 詩, 隨, 涯
원문:
  回頭十九載
  石火亦爲遲 [압운: 遲]
  大統頒新曆
  高吟續舊詩 [압운: 詩]
  江山誰獨往
  風月我相隨 [압운: 隨]
  在莒敢忘却
  杳然天一涯 [압운: 涯]

--------------------------------------------------

제목: 奉謝法泉送新米
압운 글자: 廬, 餘, 虛, 疏
원문:
  法泉滋大旱
  新米照窮廬 [압운: 廬]
  我欲驪興去
  相從應有餘 [압운: 餘]
  龍門照明月
  虎溪涵碧虛 [압운: 虛]
  往來已可卜
  白髮政蕭疏 [압운: 疏]

--------------------------------------------------

제목: 柳巷携酒食來餉老夫云。今日出游籍田別墅。
압운 글자: 郊, 巢, 膠, 嘲
원문:
  携樽向東里
  縱靶出南郊 [압운: 郊]
  衰草連牛巷
  疏林露鳥巢 [압운: 巢]
  神淸取水鑑
  調古續絃膠 [압운: 膠]
  寂寞還多味
  何曾賦解嘲 [압운: 嘲]

--------------------------------------------------

제목: 送克一上人省親益和縣
압운 글자: 親, 新, 隣, 辛
원문:
  斷髮曾遺世
  存心欲孝親 [압운: 親]
  高名聞已久
  亂道寫來新 [압운: 新]
  紅葉落滿地
  白雲飛作隣 [압운: 隣]
  當年遠游客
  忽爾鼻酸辛 [압운: 辛]

--------------------------------------------------

제목: 又賦
압운 글자: 恩, 門, 村, 言
원문:
  僧錄扶王化
  人倫重母恩 [압운: 恩]
  隨身唯敗筆
  寄迹向空門 [압운: 門]
  崖斷餘千尺
  山明又一村 [압운: 村]
  益和江上路
  行色想難言 [압운: 言]

--------------------------------------------------

제목: 曉起
압운 글자: 牕, 降, 江, 矼
원문:
  席溫遲起寢
  衣薄懶開牕 [압운: 牕]
  只挾心無累
  能敎氣不降 [압운: 降]
  高吟瞻雁塞
  淸興向驪江 [압운: 江]
  忽有敲門客
  超然想石矼 [압운: 矼]

--------------------------------------------------

제목: 曉起 其二
압운 글자: 醒, 寧, 冥, 靈
원문:
  疏雨滿空庭
  幽人方獨醒 [압운: 醒]
  地偏心更遠
  道大志初寧 [압운: 寧]
  走鹿緣崷崪
  飛鴻入杳冥 [압운: 冥]
  大平歌一曲
  足以答皇靈 [압운: 靈]

--------------------------------------------------

제목: 曉起 其三
압운 글자: 漚, 憂, 秋, 舟
원문:
  精誠從貫日
  寵利似浮漚 [압운: 漚]
  剛厭楊州去
  深懷杞國憂 [압운: 憂]
  葉黃猶細雨
  山紫已深秋 [압운: 秋]
  老境知何處
  寒江一釣舟 [압운: 舟]

--------------------------------------------------

제목: 偶題
압운 글자: 心, 吟, 陰, 深
원문:
  安危跬步地
  義利方寸心 [압운: 心]
  老矣不能辨
  悠悠吟復吟 [압운: 吟]
  淸風吹雜穢
  白日破重陰 [압운: 陰]
  定靜有餘樂
  紅塵如海深 [압운: 深]

--------------------------------------------------

제목: 倩金沙釋印烏絲欄
압운 글자: 欄, 寬, 瀾, 難
원문:
  面査金沙釋
  手印烏絲欄 [압운: 欄]
  區畫內外定
  廣輪天地寬 [압운: 寬]
  山輝疊群玉
  海闊揚層瀾 [압운: 瀾]
  繩墨足馳騁
  誰嗟行路難 [압운: 難]

--------------------------------------------------

제목: 靜坐偶記九齋都會。刻燭賦詩。第其高下。激厲諸生。亦一勸學方便也。予年十六七。連歲在其中。初年得魁四五度。次年二十餘度。皆無全篇佳作。一二聯異於他作耳。其違律科外。亦得一等。今思之可笑也。擊瓮圖詩曰。擊分深瓮水中天。便見兒童性命全。凜凜英姿如欲救。區區微物豈堪憐。金貂可竢鷹揚日。竹馬相隨犢走年。末句不記。松風一聯。虎嘯暗從明月起。龍吟高入白雲傳。所謂科外詩也。硯屛詩一聯云。曲圍曉榻千層嶺。倒瀉晴牕一掬泉。小池詩聯。天晴過鳥影。雨暗沸蛙聲。王昭君詩一聯。滿袖香餘宮裡錦。傾城色變筆端金。江漲絶句。李壯元資乙代予筆。江漲茫茫遠拍空。仰看星斗覺西東。南村走報苔磯沒。急喚家僮卷釣筒。此詩儘有閑適之趣。李公筆勢。今可想也。餘皆忘之矣。又於胡仲淵先生處學絶句。賦閑居詩云。籬落依依傍斷山。溪花半落鳥聲閑。幽人興味須天賦。明月淸風不可删。歲甲申朴恥菴，李月城同掌東堂試。乞罷詩賦用古賦策。予亦念詩風花雪月而已。文章豈止於此哉。於是止不爲。雖或吟哦。亦甚鮮也。僥倖以來。奔走職事。又不得專意於斯。病餘自悲。時發爲歌詩。或有求者。亦不固讓。遂致同輩譏笑以爲嗜詩。予非嗜詩者也。聊以舒吾懷耳。追錄少作數聯。以示子孫。因題一首。
압운 글자: 哦, 科, 磨, 歌
원문:
  行年十六七
  我已好吟哦 [압운: 哦]
  對策習助語
  連年登顯科 [압운: 科]
  塵埋絃欲斷
  苔蝕劍難磨 [압운: 磨]
  重憶九齋日
  悄然成短歌 [압운: 歌]

--------------------------------------------------

제목: 夢回月明滿牕。因吟一首。
압운 글자: 明, 情, 輕, 聲
원문:
  月白吾頭白
  牕明吾眼明 [압운: 明]
  悄然坐深夜
  杳爾生遠情 [압운: 情]
  天險諒足恃
  民嵒安可輕 [압운: 輕]
  庭柯復何意
  摵摵送秋聲 [압운: 聲]

--------------------------------------------------

제목: 卽事
압운 글자: 源, 言, 門, 軒
원문:
  寂寞安身術
  虛靈出治源 [압운: 源]
  施功當寡欲
  致用豈多言 [압운: 言]
  雨罷山來檻
  秋殘柳映門 [압운: 門]
  馬無難遽出
  危坐俯晴軒 [압운: 軒]

--------------------------------------------------

제목: 卽事 其二
압운 글자: 源, 言, 門, 軒
원문:
  水性自趨下
  誰論委與源 [압운: 源]
  分明歸大極
  端約守嘉言 [압운: 言]
  霧滃繁華地
  天高道義門 [압운: 門]
  幸哉知所擇
  竟日獨憑軒 [압운: 軒]

--------------------------------------------------

제목: 卽事 其三
압운 글자: 昏, 言, 園, 源
원문:
  登山攀翠石
  恨我尙昏昏 [압운: 昏]
  綠髓無緣得
  蒼顏竟不言 [압운: 言]
  蘚書開洞府
  松蓋擁祗園 [압운: 園]
  飛瀑餘千尺
  不知初發源 [압운: 源]

--------------------------------------------------

제목: 遊山
압운 글자: 吟, 深, 尋, 音
원문:
  遊山眞素願
  把筆謾高吟 [압운: 吟]
  雪色峯巒聳
  風香松桂深 [압운: 深]
  畏途危欲墜
  福地杳難尋 [압운: 尋]
  髣髴在淸境
  如聞鍾聲音 [압운: 音]

--------------------------------------------------

제목: 有懷幻菴
압운 글자: 深, 心, 金, 尋
원문:
  寂滅元無隱
  宣揚却甚深 [압운: 深]
  眞機眞兔角
  似量似猿心 [압운: 心]
  指或執爲月
  鑛非燒有金 [압운: 金]
  兩忘情境處
  更向幻菴尋 [압운: 尋]

--------------------------------------------------

제목: 里正督修城丁夫
압운 글자: 開, 台, 回, 徊
원문:
  城堞緣山聳
  京都向日開 [압운: 開]
  周遭高百雉
  區畫出三台 [압운: 台]
  管領施威急
  孤惸赴役回 [압운: 回]
  金湯終在德
  立馬獨徘徊 [압운: 徊]

--------------------------------------------------

제목: 里正督修城丁夫 其二
압운 글자: 關, 還, 潸, 間
원문:
  向來全盛地
  外戶不曾關 [압운: 關]
  刀斗時遺棄
  閭閻夜往還 [압운: 還]
  白頭吟始苦
  赤血淚頻潸 [압운: 潸]
  秋氣日凄惻
  悠悠方寸間 [압운: 間]

--------------------------------------------------

제목: 有感
압운 글자: 涯, 加, 葩, 邪
원문:
  黃花含餘香
  耿耿秋澗涯 [압운: 涯]
  霜露日以重
  飛雪仍來加 [압운: 加]
  草木盡凋落
  芳心吐金葩 [압운: 葩]
  感人非渠意
  人自思無邪 [압운: 邪]

--------------------------------------------------

제목: 有感 其二
압운 글자: 憐, 天, 然, 堅
원문:
  緣墻有秋草
  嫩綠誠可憐 [압운: 憐]
  寒日正照耀
  生意懸蒼天 [압운: 天]
  君子抱幽獨
  對之方悠然 [압운: 然]
  南山松與柏
  鬱鬱當益堅 [압운: 堅]

--------------------------------------------------

제목: 有感 其三
압운 글자: 封, 龍, 容, 重
원문:
  紫芝生蒼崖
  白雲爲之封 [압운: 封]
  四皓樂忘憂
  相與潛蟄龍 [압운: 龍]
  松公君子操
  女蘿胡𪚥容 [압운: 容]
  耿耿保初心
  浩嘆重又重 [압운: 重]

--------------------------------------------------

제목: 獨酌
압운 글자: 害, 靄, 蓋, 槩
원문:
  獨酌儘超然
  客來亦何害 [압운: 害]
  酣歌亂昏冥
  白日沈煙靄 [압운: 靄]
  緬懷西園夜
  追隨有飛蓋 [압운: 蓋]
  魏晉成丘墟
  老衰增氣槩 [압운: 槩]

--------------------------------------------------

제목: 古風 三首
압운 글자: 櫝, 瀆, 谷, 獨
원문:
  玉在璞中藏
  其心非在櫝 [압운: 櫝]
  在櫝亦何傷
  善價非所瀆 [압운: 瀆]
  嗚呼沽之哉
  仲尼亦惟谷 [압운: 谷]
  歸歟可歸歟
  天昏立於獨 [압운: 獨]

--------------------------------------------------

제목: 古風 三首 其二
압운 글자: 嵬, 村, 埃, 雷
원문:
  松柏諒曰壽
  氷雪堆崔嵬 [압운: 嵬]
  崔嵬絶人跡
  或是明堂村 [압운: 村]
  明堂不世作
  樓閤成塵埃 [압운: 埃]
  何如保吾貞
  終年號風雷 [압운: 雷]

--------------------------------------------------

제목: 古風 三首 其三
압운 글자: 劘, 皤, 跎, 歌
원문:
  志士惜日短
  功名垂不劘 [압운: 劘]
  功名未可必
  倏忽雙鬢皤 [압운: 皤]
  太上有立德
  愧我今蹉跎 [압운: 跎]
  勉哉勿中輟
  申之淇澳歌 [압운: 歌]

--------------------------------------------------

제목: 夜吟
압운 글자: 哉, 來, 臺, 灰
원문:
  行年已知命
  身世轉悠哉 [압운: 哉]
  細雨燈前落
  名山枕上來 [압운: 來]
  憂時如杞國
  請始有燕臺 [압운: 臺]
  恰到俱忘處
  心原冷欲灰 [압운: 灰]

--------------------------------------------------

제목: 夜吟 其二
압운 글자: 斜, 家, 花, 査
원문:
  白鷗波浩蕩
  何日我舟斜 [압운: 斜]
  雪滿鏡中髮
  苔荒江上家 [압운: 家]
  疏林露靑嶂
  寒雨浥黃花 [압운: 花]
  只得忘懷耳
  何嫌滓與査 [압운: 査]

--------------------------------------------------

제목: 夜吟 其三
압운 글자: 寒, 寬, 殘, 難
원문:
  雨中人不至
  秋末我初寒 [압운: 寒]
  茅屋又欲破
  蒲團猶甚寬 [압운: 寬]
  芝從秦嶺秀
  菊向楚江殘 [압운: 殘]
  幽興將誰托
  悠悠行路難 [압운: 難]

--------------------------------------------------

제목: 晴牕
압운 글자: 春, 人, 親, 巾
원문:
  晴牕堪祈塵
  密室欲藏春 [압운: 春]
  霜鬢雖棄物
  菊花如可人 [압운: 人]
  淸香聞尙在
  秀色坐相親 [압운: 親]
  幽澗不得往
  潸然霑我巾 [압운: 巾]

--------------------------------------------------

제목: 晴牕 其二
압운 글자: 花, 歌, 斜, 波
원문:
  伊山今若何
  霜露又黃花 [압운: 花]
  數數入我夢
  依依聽君歌 [압운: 歌]
  室中酒樽滿
  門外柳枝斜 [압운: 斜]
  古道日已遠
  滔滔如逝波 [압운: 波]

--------------------------------------------------

제목: 遇興
압운 글자: 遲, 知, 時, 師
원문:
  遇興詩成易
  求精筆下遲 [압운: 遲]
  自甘前輩笑
  誰望後人知 [압운: 知]
  嶽瀆分崩際
  川原淨麗時 [압운: 時]
  有懷徒耿耿
  彭澤是吾師 [압운: 師]

--------------------------------------------------

제목: 途中
압운 글자: 游, 秋, 頭, 樓
원문:
  寂寞誰相語
  蕭條我獨游 [압운: 游]
  天高靑嶂日
  野闊白雲秋 [압운: 秋]
  一水橫人背
  三峯直馬頭 [압운: 頭]
  松光浮小嶺
  想見吉昌樓 [압운: 樓]

--------------------------------------------------

제목: 題上黨別墅
압운 글자: 山, 間, 還, 閑
원문:
  吉昌池上岸
  細路曲緣山 [압운: 山]
  縱在垣墻外
  眞同咫尺間 [압운: 間]
  袖風松下坐
  鞋露月中還 [압운: 還]
  隙地如容卜
  他年着我閑 [압운: 閑]

--------------------------------------------------

제목: 題上黨別墅 其二
압운 글자: 新, 馴, 因, 巾
원문:
  太平眞氣像
  上黨寫來新 [압운: 新]
  稻積人初歇
  門無犬亦馴 [압운: 馴]
  壁泥乾未透
  庭草茂相因 [압운: 因]
  柳浦是何處
  煙波應岸巾 [압운: 巾]

--------------------------------------------------

제목: 明日題 一首
압운 글자: 如, 魚, 篨, 餘
원문:
  高游頗蕭洒
  行色畫難如 [압운: 如]
  自擬群於鳥
  誰知我與魚 [압운: 魚]
  江山扶社稷
  身世似籧篨 [압운: 篨]
  半日悠悠興
  晨興尙有餘 [압운: 餘]

--------------------------------------------------

제목: 冬初
압운 글자: 遲, 詩, 姿, 支
원문:
  冬初寒乍至
  晨起比前遲 [압운: 遲]
  汲汲如公事
  悠悠賦野詩 [압운: 詩]
  黃花猶古態
  碧嶂有新姿 [압운: 姿]
  賴是忘情境
  蓬頭懶更支 [압운: 支]

--------------------------------------------------

제목: 晨興
압운 글자: 喧, 存, 奔, 門
원문:
  日生天地闊
  塵起里巷喧 [압운: 喧]
  共被年光促
  誰知夜氣存 [압운: 存]
  夢中猶擾擾
  分外儘奔奔 [압운: 奔]
  靜坐淸明處
  祗從長掩門 [압운: 門]

--------------------------------------------------

제목: 晨興 其二
압운 글자: 驚, 生, 成, 鳴
원문:
  夜眠尤骨痛
  曉起尙心驚 [압운: 驚]
  豈有如疇昔
  而能久此生 [압운: 生]
  呼燈排悶急
  倚壁賦詩成 [압운: 成]
  小婢最嗔恚
  踏肌雞始鳴 [압운: 鳴]

--------------------------------------------------

제목: 晨興 其三
압운 글자: 知, 詩, 梔, 衰
원문:
  哀哉此老物
  苦痛有誰知 [압운: 知]
  久病廢醫藥
  早年聞禮詩 [압운: 詩]
  吟哦心自草
  應接貌難梔 [압운: 梔]
  霜露日悽惻
  悠悠吾道衰 [압운: 衰]

--------------------------------------------------

제목: 曉霧
압운 글자: 知, 醫, 枝, 詩
원문:
  曉霧沈城郭
  家人報我知 [압운: 知]
  蒙頭坐不出
  病眼翳難醫 [압운: 醫]
  隱豹藏深谷
  飛禽失故枝 [압운: 枝]
  少行多臥處
  只合詠新詩 [압운: 詩]

--------------------------------------------------

제목: 獨吟
압운 글자: 心, 深, 尋, 心
원문:
  獨吟眞適意
  寡欲可存心 [압운: 心]
  黃葉風霜急
  白雲丘壑深 [압운: 深]
  是非誰定奪
  衰老自侵尋 [압운: 尋]
  乞退非難事
  天知耿耿心 [압운: 心]

--------------------------------------------------

제목: 夜雨大作。呼燈賦此。
압운 글자: 回, 才, 臺, 埃
원문:
  冬雨如春雨
  簷聲夢忽回 [압운: 回]
  呼燈發幽興
  把筆愧微才 [압운: 才]
  寂寂連禪榻
  茫茫接釣臺 [압운: 臺]
  記曾觀冷袖
  舞殿已塵埃 [압운: 埃]

--------------------------------------------------

제목: 是日。扈駕移御永安宮。故宰臣柳方啓舊宅。
압운 글자: 垂, 時, 持, 疑
원문:
  日行躔可攷
  天運象恒垂 [압운: 垂]
  發政須相體
  移居自有時 [압운: 時]
  龍巒承顧眄
  鳳曆願扶持 [압운: 持]
  大禮修王覲
  升平更不疑 [압운: 疑]

--------------------------------------------------

제목: 十月十三日。判密直裵公 彥 用半夜發程。宰樞將餞行。左侍中追不及獨回。穡於十川路上遇侍中。回至合坐所。吟成一首。
압운 글자: 間, 删, 山, 班
원문:
  王覲尤當愼
  威臨咫尺間 [압운: 間]
  朝天心自迫
  祖道禮堪删 [압운: 删]
  恩重身如葉
  邦寧勢似山 [압운: 山]
  宵征驛程遠
  步步向蛾班 [압운: 班]

--------------------------------------------------

제목: 有感
압운 글자: 明, 誠, 程, 平
원문:
  變禮當危急
  陳情恃聖明 [압운: 明]
  豈容生異議
  祗欲達微誠 [압운: 誠]
  夏孟文成表
  冬初使發程 [압운: 程]
  病餘心力短
  揩目望升平 [압운: 平]

--------------------------------------------------

제목: 有感 其二
압운 글자: 明, 誠, 程, 平
원문:
  文母膺眉壽
  專心事大明 [압운: 明]
  含章修內職
  遇變表中誠 [압운: 誠]
  入告雖遲晚
  權宜有法程 [압운: 程]
  天聰如一悟
  蹺足海波平 [압운: 平]

--------------------------------------------------

제목: 代書奉答法來
압운 글자: 書, 如, 廬, 疏
원문:
  牕間多病客
  山後數行書 [압운: 書]
  風雪吟應苦
  峯巒畫不如 [압운: 如]
  村墟森淨土
  香火冷精廬 [압운: 廬]
  僧錄終相制
  歸來莫大疏 [압운: 疏]

--------------------------------------------------

제목: 無分發
압운 글자: 形, 冥, 庭, 寧
원문:
  曉霧難分色
  木氷將具形 [압운: 形]
  苦心思白日
  極目向靑冥 [압운: 冥]
  萬物含和氣
  群材蔟大庭 [압운: 庭]
  太平如可致
  吾亦歿吾寧 [압운: 寧]

--------------------------------------------------

제목: 無分發 其二
압운 글자: 難, 冠, 寒, 蘭
원문:
  百里半九十
  誰知行路難 [압운: 難]
  殘年重入省
  舊識或彈冠 [압운: 冠]
  鐵硯堪消日
  毛衣足禦寒 [압운: 寒]
  平生知守節
  不必佩秋蘭 [압운: 蘭]

--------------------------------------------------

제목: 無分發 其三
압운 글자: 茶, 加, 沙, 華
원문:
  陋巷將窮歲
  高斬暫啜茶 [압운: 茶]
  家貧兼市遠
  學退但年加 [압운: 加]
  山色初含雪
  風聲欲捲沙 [압운: 沙]
  通身流愧汗
  白髮向東華 [압운: 華]

--------------------------------------------------

제목: 曉吟
압운 글자: 迂, 衢, 呼, 腴
원문:
  老境宜閑適
  淸時用闊迂 [압운: 迂]
  鄕人通信字
  朝馬踏亨衢 [압운: 衢]
  霧重群峯隱
  天低一雁呼 [압운: 呼]
  吟詩足幽味
  淡泊勝膏腴 [압운: 腴]

--------------------------------------------------

제목: 合坐以酒困先出
압운 글자: 疲, 蛇, 罹, 時
원문:
  大醉情何縱
  初醒體更疲 [압운: 疲]
  坐朝難自在
  請假儘委蛇 [압운: 蛇]
  陶令辭彭澤
  山公倒接罹 [압운: 罹]
  吾師定誰是
  且看未歸時 [압운: 時]

--------------------------------------------------

제목: 合坐入。奏請停冬至賀禮。
압운 글자: 春, 民, 臣, 新
원문:
  天統方開子
  陽生又小春 [압운: 春]
  閉關思順帝
  却表恐勞民 [압운: 民]
  謹始由明主
  保和存大臣 [압운: 臣]
  苟能推惻隱
  邦舊命維新 [압운: 新]

--------------------------------------------------

제목: 天陰獨吟
압운 글자: 豪, 毛, 高, 毫
원문:
  陰黑乾坤小
  淸明志氣豪 [압운: 豪]
  憂時深到骨
  體道細如毛 [압운: 毛]
  野外風初定
  雲間日已高 [압운: 高]
  漸知雙目暗
  無復析秋毫 [압운: 毫]

--------------------------------------------------

제목: 得法泉大師詩。有已去皆無益。將來亦可知之句。雖其自道。實獲我心。僕自登名于朝。僥倖至老。回示所爲。無絲毫上補國恩。一旦身先朝露。則其遺臭將如何哉。輒用其韻以述所懷。宗林
압운 글자: 時, 思, 知, 之
원문:
  高僧方重道
  小子政趨時 [압운: 時]
  學力慙無補
  禪心在不思 [압운: 思]
  觸機應自得
  弄筆欲誰知 [압운: 知]
  何日如雲影
  隨風任所之 [압운: 之]

--------------------------------------------------

제목: 尹判書虎，金理問久住。携酒見訪。
압운 글자: 官, 難, 盤, 歡
원문:
  判書東國秀
  理問北庭官 [압운: 官]
  晉字近來少
  漢音今㝡難 [압운: 難]
  頻頻過里巷
  款款置杯盤 [압운: 盤]
  喜甚寧辭飮
  唯嫌掣電歡 [압운: 歡]

--------------------------------------------------

제목: 君子
압운 글자: 然, 天, 賢, 旃
원문:
  君子立於獨
  群居常湛然 [압운: 然]
  誰投膠與漆
  嫌隙還滔天 [압운: 天]
  周詩歌鳥聲
  求友何其賢 [압운: 賢]
  敢告我同輩
  勉旃仍勉旃 [압운: 旃]

--------------------------------------------------

제목: 君子 其二
압운 글자: 行, 輕, 明, 誠
원문:
  君子志其大
  達可天下行 [압운: 行]
  口腹豈曰小
  於道斯爲輕 [압운: 輕]
  所以不去信
  彝倫如日明 [압운: 明]
  敢告我同輩
  閑邪且存誠 [압운: 誠]

--------------------------------------------------

제목: 君子 其三
압운 글자: 人, 倫, 神, 眞
원문:
  君子和爲貴
  其心非殉人 [압운: 人]
  金石衆音異
  克諧無奪倫 [압운: 倫]
  皦如繹如也
  至順通明神 [압운: 神]
  敢告我同輩
  背僞斯歸眞 [압운: 眞]

--------------------------------------------------

제목: 自詠
압운 글자: 便, 然, 煙, 年
원문:
  老境閑忙半
  幽居坐臥便 [압운: 便]
  文風應已矣
  心事自翛然 [압운: 然]
  雀啅落簷雪
  雞鳴生棟煙 [압운: 煙]
  懶朝非傲世
  靜裏祝堯年 [압운: 年]

--------------------------------------------------

제목: 自詠 其二
압운 글자: 山, 閑, 間, 還
원문:
  我尙留京輦
  誰曾向海山 [압운: 山]
  力微難負重
  病久可求閑 [압운: 閑]
  風月詩篇裏
  光陰藥餌間 [압운: 間]
  有懷徒耿耿
  何日乞身還 [압운: 還]

--------------------------------------------------

제목: 自詠 其三
압운 글자: 梭, 多, 歌, 哦
원문:
  牧翁吟嘯處
  歲月似飛梭 [압운: 梭]
  豪氣由來少
  衰髥漸不多 [압운: 多]
  靑雲非我志
  白雪爲誰歌 [압운: 歌]
  牕日南簷短
  悠然更一哦 [압운: 哦]

--------------------------------------------------

제목: 無分發
압운 글자: 眠, 然, 天, 禪
원문:
  黃昏參送贄
  身困便甘眠 [압운: 眠]
  早起猶酸甚
  高吟已惘然 [압운: 然]
  天寒微有雪
  日出闊浮天 [압운: 天]
  最喜無招喚
  冥冥欲坐禪 [압운: 禪]

--------------------------------------------------

제목: 自詠
압운 글자: 東, 風, 中, 公
원문:
  此心圓不定
  勤也任西東 [압운: 東]
  的的荷傾露
  茫茫絮逐風 [압운: 風]
  金流在爐底
  珠走亦盤中 [압운: 中]
  祗得從容處
  私情是至公 [압운: 公]

--------------------------------------------------

제목: 韓柳巷臘享淸齋僕以頻上馬。未免染眼。不敢直造。聊呈拙作。
압운 글자: 干, 關, 韓, 山
원문:
  齋心方獨坐
  染眼敢相干 [압운: 干]
  我自難參席
  公應固閉關 [압운: 關]
  順成通八蜡
  醉飽遍三韓 [압운: 韓]
  祭罷當躬勞
  哦詩共對山 [압운: 山]

--------------------------------------------------

제목: 十二日。謹妃生辰。宰樞進手帕別膳。旣罷。與權左使奉敎撰定府名。日晚未上。
압운 글자: 臣, 新, 珍, 人
원문:
  生辰呈手帕
  立府備宮臣 [압운: 臣]
  內職由來重
  三韓自此新 [압운: 新]
  紛披儒館冊
  絡繹御廚珍 [압운: 珍]
  白髮仍多病
  光榮出衆人 [압운: 人]

--------------------------------------------------

제목: 有求官者戲題
압운 글자: 枝, 爲, 遲, 離
원문:
  欲墜懸崖路
  猶攀朽木枝 [압운: 枝]
  可憐無所告
  相托欲何爲 [압운: 爲]
  和靖梅花早
  淵明菊蘂遲 [압운: 遲]
  安心是良藥
  傲世且支離 [압운: 離]

--------------------------------------------------

제목: 君子
압운 글자: 賡, 情, 明, 生
원문:
  君子中夜興
  堯舜歌以賡 [압운: 賡]
  申之文王操
  琴絃含古情 [압운: 情]
  乾坤何蕩蕩
  日月何明明 [압운: 明]
  庶不累方寸
  竢命順吾生 [압운: 生]

--------------------------------------------------

제목: 雨中有懷鄭圓齊 公權
압운 글자: 翁, 逢, 紅, 窮
원문:
  我似忘機者
  公眞避世翁 [압운: 翁]
  老來宜數見
  久矣不相逢 [압운: 逢]
  門柳風搖綠
  庭花雨綻紅 [압운: 紅]
  春光方欲盛
  吾道豈終窮 [압운: 窮]

--------------------------------------------------

제목: 紀事
압운 글자: 初, 除, 舒, 篨
원문:
  丞相歸鄕後
  巡軍訊獄初 [압운: 初]
  天官修闕典
  朝十望新除 [압운: 除]
  夜雨風聲急
  晨晴日色舒 [압운: 舒]
  老翁方退食
  身世似籧篨 [압운: 篨]

--------------------------------------------------

제목: 有懷東亭
압운 글자: 殤, 狂, 楊, 香
원문:
  處身雙墨守
  知命一彭殤 [압운: 殤]
  與物將游藝
  尋春欲發狂 [압운: 狂]
  淺紅粧小杏
  明綠染垂楊 [압운: 楊]
  忽憶東亭上
  遊蜂識酒香 [압운: 香]

--------------------------------------------------

제목: 有感
압운 글자: 殊, 蛄, 衢, 儒
원문:
  物生有脩短
  所托亦云殊 [압운: 殊]
  丹穴誰凰鳳
  靑松我蟪蛄 [압운: 蛄]
  沈沈開洞府
  蕩蕩映天衢 [압운: 衢]
  畢竟終安適
  三韓一腐儒 [압운: 儒]

--------------------------------------------------

제목: 得谷州山芥鹽菜。致謝。
압운 글자: 肥, 違, 扉, 磯
원문:
  肉食由來鄙
  深甘苜蓿肥 [압운: 肥]
  更添辛辣味
  口腹養何違 [압운: 違]
  籬筍未出地
  澗芹將映扉 [압운: 扉]
  牧翁方致事
  所欠是漁磯 [압운: 磯]

--------------------------------------------------

제목: 用書格。奉蘭淸州牧使。李士穎
압운 글자: 何, 柯, 河, 跎
원문:
  消息無他事
  起居今若何 [압운: 何]
  因僧化經紙
  報我眄庭柯 [압운: 柯]
  利欲如鋤草
  光陰似浹河 [압운: 河]
  請君知右味
  聞是勿蹉跎 [압운: 跎]

--------------------------------------------------

제목: 梨花下自詠
압운 글자: 繁, 奔, 門, 言
원문:
  一樹梨花下
  風微景自繁 [압운: 繁]
  飄空如雪落
  行地似波奔 [압운: 奔]
  何處對飮酒
  吾家空掩門 [압운: 門]
  身閑足幽味
  竟日坐忘言 [압운: 言]

--------------------------------------------------

제목: 敬奴來
압운 글자: 知, 怡, 詩, 頤
원문:
  敬奴三舍也
  坐笑似相知 [압운: 知]
  扶立脚猶弱
  牽來顏甚怡 [압운: 怡]
  須臾啼索乳
  老病戲題詩 [압운: 詩]
  他日仲孫輩
  讀之應脫頤 [압운: 頤]

--------------------------------------------------

제목: 梨花下又賦
압운 글자: 雲, 芬, 分, 曛
원문:
  中原寒食日
  爛熳欲蒸雲 [압운: 雲]
  東國春多冷
  群花晚吐芬 [압운: 芬]
  鷺鶿飛可比
  蛺蝶舞難分 [압운: 分]
  幸此落尙少
  繞行忘夕曛 [압운: 曛]

--------------------------------------------------

제목: 病不出數日矣。邀上黨韓公。登西峯賞花。旣至。又邀禮安君禹公同坐。旣而禹携我輩至其第設酌。默稿一聯曰。花開將爛熳。我老豈蕭條。獻酬談笑。未暇成篇。適有賓客携酒過陋巷。家僮走報。辭出馳歸又飮。大醉頹然達旦。足成一首。賓客者。版圖判書鄭達可，判閤李士渭，前左尹金九容，諫議李崇仁，司成崔彪及門生判事崔崇謙，大護軍廉廷秀也。
압운 글자: 朝, 條, 招, 飄
원문:
  春色盈天地
  懽聲遍市朝 [압운: 朝]
  花開將爛熳
  我老豈蕭條 [압운: 條]
  三酌方乘興
  群英又見招 [압운: 招]
  風流堪畫處
  鬢上素絲飄 [압운: 飄]

--------------------------------------------------

제목: 自和
압운 글자: 朝, 條, 招, 飄
원문:
  垂老安心曲
  高游謝聖朝 [압운: 朝]
  月中閑對影
  花下戲攀條 [압운: 條]
  一刻難虛度
  千金豈易招 [압운: 招]
  煙波有白鳥
  何故獨飄飄 [압운: 飄]

--------------------------------------------------

제목: 自和 其二
압운 글자: 朝, 條, 招, 飄
원문:
  平生不可負
  月夕與花朝 [압운: 朝]
  玉宇雲收葉
  庭梨雪壓條 [압운: 條]
  幸哉同見訪
  未必若相招 [압운: 招]
  秉燭當行樂
  難禁萬點飄 [압운: 飄]

--------------------------------------------------

제목: 作書索茅。將圖婢僕避霑濕也。有餘則益蓋虛廳。不止蔽日尤佳。然未可必。吟成一首。
압운 글자: 安, 乾, 肝, 寒
원문:
  所愧爲家長
  令人寢不安 [압운: 安]
  床床皆雨濕
  壁壁豈泥乾 [압운: 乾]
  告訴恒盈耳
  哀憐欲裂肝 [압운: 肝]
  作書方再拜
  又恐笑酸寒 [압운: 寒]

--------------------------------------------------

제목: 自詠
압운 글자: 安, 乾, 肝, 寒
원문:
  身雖知自保
  居幸不求安 [압운: 安]
  作字如鴉濕
  觀書似蠹乾 [압운: 乾]
  猶迷睫在眠
  早悟血歸肝 [압운: 肝]
  老矣夫何患
  平生只一寒 [압운: 寒]

--------------------------------------------------

제목: 自詠 其二
압운 글자: 安, 乾, 肝, 寒
원문:
  早識善最樂
  老知貧可安 [압운: 安]
  風條吹後動
  日萼照餘乾 [압운: 乾]
  世事如形影
  人情見肺肝 [압운: 肝]
  今春又不去
  鷗鳥已盟寒 [압운: 寒]

--------------------------------------------------

제목: 門生尹谷州 商發 送僧甘草。書曰辛甘草。甚有理。因作一首致謝。
압운 글자: 𪚥, 精, 晴, 生
원문:
  𪚥𪚥𪚥𪚥𪚥
  𪚥𪚥𪚥𪚥𪚥 [압운: 𪚥]
  信矣辛甘味
  知君祭物精 [압운: 精]
  葉長風乍動
  莖嫩雨初晴 [압운: 晴]
  岩壑吾將返
  紫芝應共生 [압운: 生]

--------------------------------------------------

제목: 韓上黨游柳浦別墅
압운 글자: 追, 詩, 衰, 知
원문:
  柳浦方行樂
  藍輿欲往追 [압운: 追]
  波聲喧短夢
  山色入新詩 [압운: 詩]
  公每悠然去
  吾今甚矣衰 [압운: 衰]
  相從亦難必
  淸興有誰知 [압운: 知]

--------------------------------------------------

제목: 晝坐
압운 글자: 玄, 筵, 連, 賢
원문:
  晝坐茅簷靜
  閑吟入妙玄 [압운: 玄]
  飛花應送酒
  芳草欲侵筵 [압운: 筵]
  捨瑟思曾點
  分圭愧魯連 [압운: 連]
  高風不可及
  千載少希賢 [압운: 賢]

--------------------------------------------------

제목: 奉謝李遁村送黑豆種
압운 글자: 村, 樽, 門, 軒
원문:
  黑豆遍中原
  何從出遁村 [압운: 村]
  煎湯解酒毒
  政可倒金樽 [압운: 樽]
  芳草欲侵輟
  落花方掩門 [압운: 門]
  小畦秋必熟
  儻或枉高軒 [압운: 軒]

--------------------------------------------------

제목: 偶吟
압운 글자: 埃, 來, 苔, 臺
원문:
  牧翁孤嘯處
  情境絶纖埃 [압운: 埃]
  送酒簷花舞
  催詩野雨來 [압운: 來]
  里門靑映柳
  巷轍碧凝苔 [압운: 苔]
  誰識心中地
  煙波遶釣臺 [압운: 臺]

--------------------------------------------------

제목: 偶吟 其二
압운 글자: 埃, 來, 苔, 臺
원문:
  牧翁前數日
  滿面撲黃埃 [압운: 埃]
  最喜屛居好
  剩敎淸興來 [압운: 來]
  鳥啼藏碧樹
  花落點蒼苔 [압운: 苔]
  只恨觴賓處
  杯盤欠肉臺 [압운: 臺]

--------------------------------------------------

제목: 偶吟 其三
압운 글자: 埃, 來, 苔, 臺
원문:
  牧翁長抱病
  天地暗塵埃 [압운: 埃]
  野鹿何曾入
  林鸎又欲來 [압운: 來]
  庭花丹似錦
  井水綠於苔 [압운: 苔]
  幽興平生足
  如登老子臺 [압운: 臺]

--------------------------------------------------

제목: 開寧送月堂李太老。以毛施木鞭見贈。以詩致謝。
압운 글자: 蕖, 餘, 徐, 驢
원문:
  新鞭不盈尺
  遠贈荷勤蕖 [압운: 蕖]
  直幹天生後
  奇紋人巧餘 [압운: 餘]
  風聲兼細細
  月影雜徐徐 [압운: 徐]
  更想孤吟處
  高標倒跨驢 [압운: 驢]

--------------------------------------------------

제목: 正夫朴先生至自密城。同里上黨韓先生具酒食勞之。予亦新寓里中者也。略以菲禮參席。旣醉吟呈。
압운 글자: 親, 春, 醇, 塵
원문:
  同里情懷熟
  斯文骨肉親 [압운: 親]
  已知思理世
  況是欲殘春 [압운: 春]
  按上盤飧疊
  樽中酒味醇 [압운: 醇]
  從誰辨心迹
  人境絶纖塵 [압운: 塵]

--------------------------------------------------

제목: 登松山見老松有感
압운 글자: 干, 難, 寒, 顏
원문:
  稚松滿松山
  老松猶若干 [압운: 干]
  臨崖生得穩
  近人攀却難 [압운: 難]
  具形沐雨露
  稟性輕炎寒 [압운: 寒]
  知命尙求福
  對之羞滿顏 [압운: 顏]

--------------------------------------------------

제목: 偶吟
압운 글자: 涯, 家, 斜, 華
원문:
  桑海眞朝暮
  浮生況有涯 [압운: 涯]
  陶潛方愛酒
  江摠未還家 [압운: 家]
  小雨山光活
  微風柳影斜 [압운: 斜]
  自回遠游意
  獨坐賞年華 [압운: 華]

--------------------------------------------------

제목: 坐寐。李少尹來取尊公答書。鞅
압운 글자: 昏, 門, 翻, 言
원문:
  兀坐身初適
  沈思氣自昏 [압운: 昏]
  困眠鶯囀檻
  驚起馬嘶門 [압운: 門]
  雨過殘紅盡
  風來嫩綠翻 [압운: 翻]
  何當尋李老
  送月共忘言 [압운: 言]

--------------------------------------------------

제목: 題慶尙道河按廉卷
압운 글자: 陰, 吟, 林, 心
원문:
  求詩臨別際
  祗爲讀棠陰 [압운: 陰]
  我病多忘失
  君歸始詠吟 [압운: 吟]
  雁飛紅滿樹
  鶯囀翠浮林 [압운: 林]
  節物隨遺愛
  年年感在心 [압운: 心]

--------------------------------------------------

제목: 紀事
압운 글자: 門, 言, 原, 園
원문:
  寺田非別業
  官獄似私門 [압운: 門]
  納契眞公按
  求哀敢直言 [압운: 言]
  威風吹世界
  甘露酒泉原 [압운: 原]
  我近城南住
  平生一菜園 [압운: 園]

--------------------------------------------------

제목: 有擧子以所課詩賦求斤正者。僕方腰痛。不能出見。使人取之。讀畢有作。
압운 글자: 親, 津, 新, 陳
원문:
  聲律須精健
  何曾下筆親 [압운: 親]
  明經攻古賦
  對策據通津 [압운: 津]
  最是規模狹
  難敎步驟新 [압운: 新]
  浚生猶可畏
  且莫笑吾陳 [압운: 陳]

--------------------------------------------------

제목: 客有談合浦萬戶府者。因有所感。
압운 글자: 邊, 天, 年, 然
원문:
  宣勑由都下
  衙門控海邊 [압운: 邊]
  耀兵猶在岸
  坐井足知天 [압운: 天]
  渺渺黃龍府
  遙遙白雉年 [압운: 年]
  至今稱萬戶
  老我獨悽然 [압운: 然]

--------------------------------------------------

제목: 昨夜。僕與韓柳巷陪吉昌君。上西峯觀燈。歸而困臥逮曉。追錄所見。二首。
압운 글자: 年, 連, 煙, 然
원문:
  疇昔何澄霽
  觀燈勝去年 [압운: 年]
  明明與星散
  的的似珠連 [압운: 連]
  火幛噴靑瑣
  銀河照碧煙 [압운: 煙]
  太平眞氣像
  夢裏尙依然 [압운: 然]

--------------------------------------------------

제목: 昨夜。僕與韓柳巷陪吉昌君。上西峯觀燈。歸而困臥逮曉。追錄所見。二首。 其二
압운 글자: 年, 連, 煙, 然
원문:
  吉昌君世爵
  七十四行年 [압운: 年]
  亞相班行絶
  諸生步虎連 [압운: 連]
  燈明分列宿
  天淨散非煙 [압운: 煙]
  逮曉猶堪記
  抽毫已惘然 [압운: 然]

--------------------------------------------------

제목: 幽居
압운 글자: 谷, 逐, 麓, 獨
원문:
  幽居塵事稀
  雅志在岩谷 [압운: 谷]
  野客來又回
  山禽飛相逐 [압운: 逐]
  淸風生北林
  白日納西麓 [압운: 麓]
  情境自悠然
  沈吟立於獨 [압운: 獨]

--------------------------------------------------

제목: 曉霧
압운 글자: 顏, 山, 鬟, 間
원문:
  曉起忽不樂
  面墻低我顏 [압운: 顏]
  何期谷口霧
  奪我墻角山 [압운: 山]
  花開列錦璋
  天靜抽雲鬟 [압운: 鬟]
  遠近自可愛
  晦明呼吸間 [압운: 間]

--------------------------------------------------

제목: 卽事
압운 글자: 樓, 愁, 流, 頭
원문:
  淸風坐茂樹
  長晝倚高樓 [압운: 樓]
  海隔日邊夢
  雲連天外愁 [압운: 愁]
  燕飛斜欲墜
  鸎語滑如流 [압운: 流]
  景物共乘化
  幽憂今白頭 [압운: 頭]

--------------------------------------------------

제목: 柳南京來訪珣
압운 글자: 雄, 熊, 紅, 崇
원문:
  漢水西流處
  南京面勢雄 [압운: 雄]
  吏民群鳥獸
  將帥擁羆熊 [압운: 熊]
  森戟山仍翠
  投壺日又紅 [압운: 紅]
  分憂憂更重
  居處本來崇 [압운: 崇]

--------------------------------------------------

제목: 卽事 二首
압운 글자: 家, 芽, 鴉, 華
원문:
  夏景鮮明甚
  幽人宛在家 [압운: 家]
  樹高風弄葉
  草淺雨抽芽 [압운: 芽]
  南陌無來馬
  西峯欲返鴉 [압운: 鴉]
  地偏心更遠
  隨分答年華 [압운: 華]

--------------------------------------------------

제목: 卽事 二首 其二
압운 글자: 開, 苔, 才, 來
원문:
  樓迥雲煙接
  門空晝夜開 [압운: 開]
  怪禽啼綠樹
  老馬臥蒼苔 [압운: 苔]
  異渥驚非分
  明時愧不才 [압운: 才]
  跫音或排悶
  問字有僧來 [압운: 來]

--------------------------------------------------

제목: 遣興
압운 글자: 榮, 名, 鶯, 生
원문:
  多病吾何恨
  高官世所榮 [압운: 榮]
  得閑酬素志
  招謗坐虛名 [압운: 名]
  舊夢猿兼鶴
  流光燕又鶯 [압운: 鶯]
  悠悠樂天命
  亦足送殘生 [압운: 生]

--------------------------------------------------

제목: 讀擧子詩賦有感
압운 글자: 方, 長, 黃, 傷
원문:
  唐風崇律賦
  流弊盛東方 [압운: 方]
  音韻偕平側
  文章局短長 [압운: 長]
  揚淸仍激濁
  配白故抽黃 [압운: 黃]
  芻狗終安用
  令人自歎傷 [압운: 傷]

--------------------------------------------------

제목: 有感
압운 글자: 狂, 盲, 岡, 唐
원문:
  夜短鷄成夢
  年衰尙愛狂 [압운: 狂]
  精神參化育
  血氣逼膏盲 [압운: 盲]
  躍躍魚潛渚
  遙遙鳳在岡 [압운: 岡]
  怪來俄頃裏
  宛似接虞唐 [압운: 唐]

--------------------------------------------------

제목: 古風 其二
압운 글자: 拘, 圖, 趨, 溝
원문:
  我觀衆所向
  或爲時所拘 [압운: 拘]
  於道未必合
  終然非所圖 [압운: 圖]
  如水在平地
  遇下隨以趨 [압운: 趨]
  無爲智所鑿
  隣國以爲溝 [압운: 溝]

--------------------------------------------------

제목: 古風 其三
압운 글자: 之, 爲, 師, 思
원문:
  文辭在於達
  梔蠟人鄙之 [압운: 之]
  道存目擊間
  多言復何爲 [압운: 爲]
  所以彼蓋公
  得爲曹公師 [압운: 師]
  淸淨民以寧
  千載令人思 [압운: 思]

--------------------------------------------------

제목: 謝子復以法酒，乾石首魚見饋。
압운 글자: 心, 深, 吟, 潯
원문:
  細鱗名石首
  美酒實春心 [압운: 心]
  浮蟻香初動
  乾魚味自深 [압운: 深]
  懸門非我慕
  入室想君吟 [압운: 吟]
  更約驪興去
  微酣釣碧潯 [압운: 潯]

--------------------------------------------------

제목: 雨中鄭圓齋以詩見贈。次其韻。走筆。
압운 글자: 餘, 初, 如, 兼
원문:
  雅量誰能竝
  閑居肯願餘 [압운: 餘]
  三杯方醉後
  一榻欲眠初 [압운: 初]
  雨氣琴將潤
  山光畫不如 [압운: 如]
  牧翁那免責
  政爾察鳶兼 [압운: 兼]

--------------------------------------------------

제목: 用前韻
압운 글자: 餘, 初, 如, 魚
원문:
  竺敎興隆際
  儒風椓喪餘 [압운: 餘]
  紛然逐於外
  鮮矣復其初 [압운: 初]
  學道編三絶
  觀空偈四如 [압운: 如]
  誰知圓境界
  熊掌得兼魚 [압운: 魚]

--------------------------------------------------

제목: 用前韻 其二
압운 글자: 餘, 初, 如, 魚
원문:
  勝跡參劉玩
  深交戒耳餘 [압운: 餘]
  金蘭方自表
  洞壑欲從初 [압운: 初]
  我跡風波是
  公姿玉樹如 [압운: 如]
  相逢何所怪
  比目海中魚 [압운: 魚]

--------------------------------------------------

제목: 用前韻 其三
압운 글자: 餘, 初, 如, 魚
원문:
  堂上高年日
  門中積慶餘 [압운: 餘]
  詩班自今始
  舞彩似吾初 [압운: 初]
  定省方勤止
  營求蓋闕如 [압운: 如]
  他年天不靳
  冬筍與氷魚 [압운: 魚]

--------------------------------------------------

제목: 詩賦科興有感
압운 글자: 磋, 窠, 和, 科
원문:
  天質雖然美
  精華要切磋 [압운: 磋]
  象雖難免徑
  蜜亦在蜂窠 [압운: 窠]
  宮羽音相協
  鹽梅味欲和 [압운: 和]
  老夫深自幸
  潤色及文科 [압운: 科]

--------------------------------------------------

제목: 卽事
압운 글자: 瀾, 難, 寒, 巒
원문:
  詩道衰來久
  誰廻已倒瀾 [압운: 瀾]
  何辭琢句苦
  只恨着題難 [압운: 難]
  風暖柳村暗
  月明松榻寒 [압운: 寒]
  吟來興不淺
  況是對龍巒 [압운: 巒]

--------------------------------------------------

제목: 送柳密直出尹漢陽府
압운 글자: 藩, 門, 村, 昏
원문:
  晉陽今甲族
  漢水舊名藩 [압운: 藩]
  出自鴻樞府
  臨於畫戟門 [압운: 門]
  熊羆屯海浦
  鳥獸集山村 [압운: 村]
  郊餞吾無力
  題詩眼又昏 [압운: 昏]

--------------------------------------------------

제목: 自詠
압운 글자: 機, 微, 磯, 非
원문:
  廢書唯味道
  處世却忘機 [압운: 機]
  蟬翼功名薄
  牛毛義理微 [압운: 微]
  淸風吹臥榻
  明月照漁磯 [압운: 磯]
  只欠飄然去
  何曾管是非 [압운: 非]

--------------------------------------------------

제목: 自詠 其二
압운 글자: 張, 長, 嘗, 傷
원문:
  良工須矢破
  虞省在機張 [압운: 張]
  制物規模密
  臨時念慮長 [압운: 長]
  全才誰不羨
  曲藝我何嘗 [압운: 嘗]
  老矣今無及
  茫然自嘆傷 [압운: 傷]

--------------------------------------------------

제목: 自詠 其三
압운 글자: 名, 征, 幷, 生
원문:
  人生非日月
  四海却知名 [압운: 名]
  相照如親覿
  何勞更遠征 [압운: 征]
  鯤鵬𪚥世慕
  鴻燕幾時幷 [압운: 幷]
  淸曉吟哦處
  悠然感晚生 [압운: 生]

--------------------------------------------------

제목: 卽事
압운 글자: 吟, 心, 林, 侵
원문:
  牧翁工坐睡
  有隙便微吟 [압운: 吟]
  壯歲曾多口
  殘年更小心 [압운: 心]
  江山成樂土
  風月滿詞林 [압운: 林]
  情興寧蕭索
  終無事物侵 [압운: 侵]

--------------------------------------------------

제목: 夏日。坐讀李艾谷詩集。其孫慶尙道按廉使左尹復始辱書惠。欣然題一首以寄。
압운 글자: 詩, 知, 時, 遲
원문:
  病臥松京榻
  閑吟艾谷詩 [압운: 詩]
  一封俄下墜
  千里似先知 [압운: 知]
  繼祖觀風日
  憂民聽訟時 [압운: 時]
  歸來須着意
  繡梓莫遲遲 [압운: 遲]

--------------------------------------------------

제목: 自笑
압운 글자: 形, 情, 醒, 名
원문:
  舒來呑有像
  斂去入無形 [압운: 形]
  團結是一氣
  鼓行由七情 [압운: 情]
  昏昏彭澤醉
  耿耿楚江醒 [압운: 醒]
  頗有中庸近
  唯嗔似近名 [압운: 名]

--------------------------------------------------

제목: 偶題二首 俗呼銅盆曰東海
압운 글자: 然, 泉, 旋, 篇
원문:
  雀飛東海上
  用意豈徒然 [압운: 然]
  縱不冤㗸石
  端如渴飮泉 [압운: 泉]
  人喧卽突去
  人靜又盤旋 [압운: 旋]
  老牧眞無事
  新詩成一篇 [압운: 篇]

--------------------------------------------------

제목: 偶題二首 俗呼銅盆曰東海 其二
압운 글자: 眠, 憐, 旋, 氈
원문:
  雙犬色如墨
  有時堂上眠 [압운: 眠]
  守門常自臥
  無肉有誰憐 [압운: 憐]
  煙巷共岑寂
  月庭相折旋 [압운: 旋]
  題詩意不淺
  可以保靑氈 [압운: 氈]

--------------------------------------------------

제목: 晝坐 二首
압운 글자: 詩, 移, 離, 誰
원문:
  時淸自無事
  晝靜獨吟詩 [압운: 詩]
  簾影隨風動
  簷陰與日移 [압운: 移]
  楊雄甘寂寞
  莊叟愛支離 [압운: 離]
  一味從容處
  棲遲更有誰 [압운: 誰]

--------------------------------------------------

제목: 晝坐 二首 其二
압운 글자: 衰, 移, 時, 嗤
원문:
  盛唐何渺渺
  詩道近來衰 [압운: 衰]
  天意將扶起
  人心有變移 [압운: 移]
  黑雲抌雨處
  明月照江時 [압운: 時]
  未透眞機者
  悲哉安足嗤 [압운: 嗤]

--------------------------------------------------

제목: 聞鶯
압운 글자: 明, 晴, 驚, 聲
원문:
  吟餘仍靜坐
  鶯語轉分明 [압운: 明]
  圓滑時維夏
  輕淸雨乍晴 [압운: 晴]
  鄕情隨處動
  閨夢有時驚 [압운: 驚]
  何物更堪比
  琵琶絃上聲 [압운: 聲]

--------------------------------------------------

제목: 漫成
압운 글자: 經, 丁, 廳, 星
원문:
  治道先三策
  文章後五經 [압운: 經]
  精掄期座主
  善解似庖丁 [압운: 丁]
  車騎俄安巷
  笙簫已滿廳 [압운: 廳]
  大平眞氣像
  幸及鬢星星 [압운: 星]

--------------------------------------------------

제목: 昌和安政堂。與宗孫雞林君。携酒見訪云。酒禁限廿五日。是以來慰耳。予曰。政堂公兼大夫。此雖非臺家所奏。然其禁止必臺家所用心力也。禁止必嚴。故憐僕不得飮酒。雞林又愛我甚。故相與慰吾之窮耳。於是痛飮不少辭。醉題一首。
압운 글자: 威, 肥, 微, 稀
원문:
  綠野雞林望
  黃扉鳥府威 [압운: 威]
  共憐居寂寞
  相與賜甘肥 [압운: 肥]
  駒過年光迅
  鶯啼暑氣微 [압운: 微]
  不愁將禁酒
  深巷客來稀 [압운: 稀]

--------------------------------------------------

제목: 自和
압운 글자: 威, 肥, 微, 稀
원문:
  廊廟憂民瘼
  臺家振國威 [압운: 威]
  鏡中誰覺瘦
  天下自能肥 [압운: 肥]
  用世心猶壯
  封君位不微 [압운: 微]
  病餘能飮酒
  似我亦云稀 [압운: 稀]

--------------------------------------------------

제목: 蠶婦
압운 글자: 肥, 饑, 稀, 衣
원문:
  城中蠶婦多
  桑葉何其肥 [압운: 肥]
  雖云桑葉少
  不見蠶苦饑 [압운: 饑]
  蠶生桑葉足
  蠶大桑葉稀 [압운: 稀]
  流汗走朝夕
  非緣身上衣 [압운: 衣]

--------------------------------------------------

제목: 樵童
압운 글자: 山, 間, 顏, 還
원문:
  樵童動成群
  往尋城外山 [압운: 山]
  山多靑松樹
  翠色浮雲間 [압운: 間]
  雜木不盈尺
  採採流汗顏 [압운: 顏]
  辛勤日復日
  曉出俄夕還 [압운: 還]

--------------------------------------------------

제목: 農夫
압운 글자: 苗, 墝, 徼, 謠
원문:
  江郊種我稻
  高處生豆苗 [압운: 苗]
  鋤草有難易
  地又分肥墝 [압운: 墝]
  人力苟其怠
  天幸非所徼 [압운: 徼]
  我本鹵莽者
  坐嘆成短謠 [압운: 謠]

--------------------------------------------------

제목: 漁者
압운 글자: 何, 波, 蛾, 歌
원문:
  漁者欲絶流
  流闊無奈何 [압운: 何]
  群魚散其隊
  圉圉隨風波 [압운: 波]
  一觸竟不退
  自撲如燈蛾 [압운: 蛾]
  雖然偶相値
  戒之聞吾歌 [압운: 歌]

--------------------------------------------------

제목: 淵明
압운 글자: 華, 家, 花, 嗟
원문:
  淵明時不識
  貌枯氣自華 [압운: 華]
  顏公千萬錢
  卽日送酒家 [압운: 家]
  風霜天地秋
  東籬採黃花 [압운: 花]
  誰知重名敎
  梨栗生深嗟 [압운: 嗟]

--------------------------------------------------

제목: 自詠
압운 글자: 難, 寬, 安, 干
원문:
  矮陋群居赧
  簫條獨往難 [압운: 難]
  吟高山日側
  視短海天寬 [압운: 寬]
  籬下師元亮
  遼東友幼安 [압운: 安]
  吾生自可樂
  外物敢相干 [압운: 干]

--------------------------------------------------

제목: 驟雨
압운 글자: 哉, 苔, 臺, 回
원문:
  白日忽微翳
  風來何快哉 [압운: 哉]
  斜陽照高樹
  驟雨洒蒼苔 [압운: 苔]
  怳疑包大地
  簷語遠琴臺 [압운: 臺]
  須臾勢自止
  浩興難遽回 [압운: 回]

--------------------------------------------------

제목: 有感 三首
압운 글자: 寬, 安, 殘, 難
원문:
  四序更相代
  孤生漸自寬 [압운: 寬]
  牖風師靖節
  門雪友袁安 [압운: 安]
  稍喜閭閻靜
  寧憂禮樂殘 [압운: 殘]
  邇來無眼力
  最是讀書難 [압운: 難]

--------------------------------------------------

제목: 有感 三首 其二
압운 글자: 閑, 間, 山, 頑
원문:
  幽居儘蕭洒
  心與迹俱閑 [압운: 閑]
  自致羲黃上
  何須季孟間 [압운: 間]
  亭臨關外岫
  樓對郭南山 [압운: 山]
  時見白雲出
  我今腰脚頑 [압운: 頑]

--------------------------------------------------

제목: 有感 三首 其三
압운 글자: 欺, 詩, 枝, 時
원문:
  名與實相對
  昭然誰敢欺 [압운: 欺]
  安貧知有命
  遣興卽爲詩 [압운: 詩]
  禪客問柏樹
  漁翁歌竹枝 [압운: 枝]
  吾今更蕭散
  黃鳥綠陰時 [압운: 時]

--------------------------------------------------

제목: 遣興
압운 글자: 機, 非, 歸, 稀
원문:
  靑天何蕩蕩
  世路足危機 [압운: 機]
  苦恨我心苦
  非關吾道非 [압운: 非]
  群魚寒自聚
  獨鶴晚知歸 [압운: 歸]
  撫卷坐三嘆
  綠苔人跡稀 [압운: 稀]

--------------------------------------------------

제목: 悶悶
압운 글자: 休, 愁, 舟, 頭
원문:
  悶來欲自遣
  吟詠不能休 [압운: 休]
  惹起靜中興
  剩添閑裏愁 [압운: 愁]
  功名同弊屣
  身世一虛舟 [압운: 舟]
  所學定安在
  悠悠今白頭 [압운: 頭]

--------------------------------------------------

제목: 爲同年朴判書。記其所居菊澗。
압운 글자: 天, 焉, 憐, 傳
원문:
  野菊生秋澗
  群芳搖落天 [압운: 天]
  隱乎眞隱者
  淸也至淸焉 [압운: 焉]
  有蝶寒堪耐
  無魚淨可憐 [압운: 憐]
  平生苦心處
  留與後人傳 [압운: 傳]

--------------------------------------------------

제목: 世事
압운 글자: 眞, 神, 隣, 新
원문:
  世事多非意
  人情漸不眞 [압운: 眞]
  市恩方挾主
  嫁禍動如神 [압운: 神]
  松菊荒三徑
  風塵暗四隣 [압운: 隣]
  白頭心力短
  得句頗淸新 [압운: 新]

--------------------------------------------------

제목: 醉鄕
압운 글자: 形, 冥, 霆, 靑
원문:
  醉鄕眞樂土
  物我共忘形 [압운: 形]
  日月無遲疾
  江山自杳冥 [압운: 冥]
  一身渾雨露
  雙耳絶雷霆 [압운: 霆]
  老境將逃世
  何人眼作靑 [압운: 靑]

--------------------------------------------------

제목: 奉謝交州朴廉使 宜中 會長送乾腊。因求崖蜜野物之惠。
압운 글자: 親, 眞, 神, 仁
원문:
  病中難齒決
  分外托情親 [압운: 親]
  春草香何遠
  松花味最眞 [압운: 眞]
  充廚資口體
  丸藥補精神 [압운: 神]
  養老兼扶困
  知君政在仁 [압운: 仁]

--------------------------------------------------

제목: 腰酸
압운 글자: 頻, 眞, 塵, 新
원문:
  腰酸燒瓦急
  心悶煮荼頻 [압운: 頻]
  日用元無用
  天眞漸失眞 [압운: 眞]
  高樓齊碧巘
  深巷隔紅塵 [압운: 塵]
  欲賦中和頌
  無端發興新 [압운: 新]

--------------------------------------------------

제목: 靜坐
압운 글자: 頭, 秋, 休, 悠
원문:
  靜坐心無累
  靑天照白頭 [압운: 頭]
  塵編虛度日
  風榻颯驚秋 [압운: 秋]
  肯憚吟爲苦
  方期死卽休 [압운: 休]
  只慙非作者
  寄興亦悠悠 [압운: 悠]

--------------------------------------------------

제목: 有懷舊遊
압운 글자: 休, 浮, 游, 憂
원문:
  餘生甘寂寞
  萬事只歸休 [압운: 休]
  江水悠悠去
  山雲浩浩浮 [압운: 浮]
  低頭思往事
  屈指數同游 [압운: 游]
  少壯無由再
  高歌散百憂 [압운: 憂]

--------------------------------------------------

제목: 有感
압운 글자: 言, 昏, 翩, 源
원문:
  成王初卽政
  公旦致流言 [압운: 言]
  赤舃天心顯
  金縢雨氣昏 [압운: 昏]
  鴟鴞雖戛戛
  鳳鳥竟翩翩 [압운: 翩]
  負扆臨朝處
  誰知理亂源 [압운: 源]

--------------------------------------------------

제목: 子復來。身困不能出應。
압운 글자: 風, 翁, 攻, 功
원문:
  子復心何苦
  猊山慕古風 [압운: 風]
  編詩動國士
  傘雨訪隣翁 [압운: 翁]
  我困方高臥
  君閑欲近攻 [압운: 攻]
  流光又重五
  曷日竟成功 [압운: 功]

--------------------------------------------------

제목: 有感
압운 글자: 官, 顏, 觀, 寬
원문:
  步兵當日意
  求酒豈未官 [압운: 官]
  士固非凡骨
  吾今亦厚顏 [압운: 顏]
  大平欣際會
  衰老喜游觀 [압운: 觀]
  竟日成微醉
  歸來綺陌寬 [압운: 寬]

--------------------------------------------------

제목: 新繭
압운 글자: 黃, 裳, 霜, 桑
원문:
  新繭滿柳笥
  團團色淺黃 [압운: 黃]
  繰絲染朱綠
  可爲公子裳 [압운: 裳]
  冬狩亦大禮
  挾光凌氷霜 [압운: 霜]
  萬屋亘城邑
  何地堪種桑 [압운: 桑]

--------------------------------------------------

제목: 浮生
압운 글자: 憂, 鷗, 秋, 頭
원문:
  浮生誰信命
  晚景自忘憂 [압운: 憂]
  對客頻捫蝨
  忘機可狎鷗 [압운: 鷗]
  丹靑山欲雨
  飯餌麥將秋 [압운: 秋]
  吟嘯悠悠甚
  淸風吹白頭 [압운: 頭]

--------------------------------------------------

제목: 五月十二日。早食時得點軍色公緘。云今月十日。演福寺點軍。逆數三日。將責咎誰歟。國之大事如此。可乎哉。
압운 글자: 緘, 嚴, 衫, 銛
원문:
  限今過三日
  始得閱公緘 [압운: 緘]
  出令旣云慢
  致期應更嚴 [압운: 嚴]
  蒼黃磨鈍劍
  片段補征衫 [압운: 衫]
  只有管城子
  鋒鋩老尙銛 [압운: 銛]

--------------------------------------------------

제목: 雨
압운 글자: 氓, 生, 成, 平
원문:
  細雨自入土
  可慰南畝氓 [압운: 氓]
  屬玆仲夏望
  油然樂自生 [압운: 生]
  莖葉日益大
  已足觀秋成 [압운: 成]
  鼓腹退田野
  從玆歌大平 [압운: 平]

--------------------------------------------------

제목: 華嚴惠砧大選。托種善求詩。
압운 글자: 之, 詩, 時, 遲
원문:
  砧也不識面
  小童能道之 [압운: 之]
  華嚴方演敎
  風月又耽詩 [압운: 詩]
  鵠嶺雲收處
  驪江水漲時 [압운: 時]
  上人來往數
  愧我乞身遲 [압운: 遲]

--------------------------------------------------

제목: 卽事
압운 글자: 腴, 爐, 雛, 癯
원문:
  夏日吟來永
  幽居味自腴 [압운: 腴]
  詩書多樂處
  天地一洪爐 [압운: 爐]
  園裏鶯求友
  梁間燕乳雛 [압운: 雛]
  遙憐啖松柏
  山澤有仙癯 [압운: 癯]

--------------------------------------------------

제목: 自嘆 四首
압운 글자: 言, 門, 源, 存
원문:
  自嘆如斯逝
  依俙川上言 [압운: 言]
  有時頻命駕
  竟日獨開門 [압운: 門]
  入海浩無際
  在山初發源 [압운: 源]
  誰知必東意
  成性幸存存 [압운: 存]

--------------------------------------------------

제목: 自嘆 四首 其二
압운 글자: 危, 知, 遲, 詩
원문:
  雖然迷去就
  亦復管安危 [압운: 危]
  髮白我今最
  心淸誰復知 [압운: 知]
  山川天漠漠
  門巷日遲遲 [압운: 遲]
  毛穎相從久
  唯題遣興詩 [압운: 詩]

--------------------------------------------------

제목: 自嘆 四首 其三
압운 글자: 翁, 濃, 風, 窮
원문:
  大哉天地中
  着此白頭翁 [압운: 翁]
  擾擾功名倦
  悠悠興味濃 [압운: 濃]
  鶴鳴禪榻月
  鷺立釣絲風 [압운: 風]
  何處不可隱
  尙悲吾道窮 [압운: 窮]

--------------------------------------------------

제목: 自嘆 四首 其四
압운 글자: 心, 深, 尋, 襟
원문:
  白雲亦何意
  輕擧似無心 [압운: 心]
  鳥沒海天遠
  猿吟巖洞深 [압운: 深]
  卷舒眞自得
  行止香難尋 [압운: 尋]
  獨立寄幽興
  低頭披我襟 [압운: 襟]

--------------------------------------------------

제목: 送家僮。具軍器赴軍船。
압운 글자: 咨, 危, 知, 詩
원문:
  祿食渠生長
  師征敢怨咨 [압운: 咨]
  一心從號令
  諸將任安危 [압운: 危]
  鋒鏑自當避
  風波誰所知 [압운: 知]
  愼之尤更愼
  爲汝一題詩 [압운: 詩]

--------------------------------------------------

제목: 卽事
압운 글자: 非, 知, 飛, 時
원문:
  地僻如林壑
  身閑絶是非 [압운: 非]
  新詩聊自和
  勝事有誰知 [압운: 知]
  野雨樓前去
  山禽按上飛 [압운: 飛]
  平生最樂處
  只在筆談時 [압운: 時]

--------------------------------------------------

제목: 海上
압운 글자: 遙, 軺, 搖, 招
원문:
  海上三韓古
  江南萬里遙 [압운: 遙]
  無由達天階
  久不見星軺 [압운: 軺]
  雲去靑山淨
  風來綠樹搖 [압운: 搖]
  吾行何日是
  舟子苦招招 [압운: 招]

--------------------------------------------------

제목: 海上 其二
압운 글자: 游, 浮, 秋, 頭
원문:
  海上蓬萊近
  何時駕鶴游 [압운: 游]
  白雲隨處起
  碧浪際天浮 [압운: 浮]
  明滅珠宮曉
  凄淸貝闕秋 [압운: 秋]
  古來尋不見
  今我又搔頭 [압운: 頭]

--------------------------------------------------

제목: 海上 其三
압운 글자: 貽, 隨, 衰, 時
원문:
  海上如瓜棗
  安期將遠貽 [압운: 貽]
  依俙若相接
  惆悵莫能隨 [압운: 隨]
  不獨療吾病
  庶幾扶我衰 [압운: 衰]
  那知非道骨
  且復待來時 [압운: 時]

--------------------------------------------------

제목: 坐睡
압운 글자: 鄕, 藏, 黃, 長
원문:
  老翁攤飯坐
  漠漠黑甛鄕 [압운: 鄕]
  鼻孔雷初隱
  心田霧欲藏 [압운: 藏]
  還淳疑混沌
  就實絶蒼黃 [압운: 黃]
  久矣世行詐
  令人發嘆長 [압운: 長]

--------------------------------------------------

제목: 閔判書夫人安氏挽詞
압운 글자: 齋, 佳, 厓, 偕
원문:
  文成配文廟
  模楷有謙齋 [압운: 齋]
  生女資何淑
  歸人德並佳 [압운: 佳]
  曉涼生水曲
  憂綠遍山厓 [압운: 厓]
  哭罷使當返
  百年誰得偕 [압운: 偕]

--------------------------------------------------

제목: 有感
압운 글자: 旒, 秋, 休, 裘
원문:
  孔聖遑遑日
  周衰似綴旒 [압운: 旒]
  天將爲木鐸
  吾志在春秋 [압운: 秋]
  此道扶來泰
  王風播不休 [압운: 休]
  自憐千載下
  願學守箕裘 [압운: 裘]

--------------------------------------------------

제목: 晝日
압운 글자: 空, 風, 工, 同
원문:
  日色明深巷
  雷聲隱遠空 [압운: 空]
  黑雲將送雨
  綠樹自㚚風 [압운: 風]
  信命隨時運
  忘機付化工 [압운: 工]
  偶然乘興處
  千載與誰同 [압운: 同]

--------------------------------------------------

제목: 自詠
압운 글자: 柯, 皤, 哦, 歌
원문:
  南風微扇和
  綠葉搖庭柯 [압운: 柯]
  其下臥老者
  蕭疏毛髮皤 [압운: 皤]
  坦腹曬經笥
  遇興時吟哦 [압운: 哦]
  吟哦志益遠
  明良賡載歌 [압운: 歌]

--------------------------------------------------

제목: 中場日
압운 글자: 情, 精, 明, 程
원문:
  釋經觀理學
  言語是中情 [압운: 情]
  義大包難盡
  疑深剖要精 [압운: 精]
  毫釐那一謬
  日月政雙明 [압운: 明]
  齊國英風遠
  淵源出兩程 [압운: 程]

--------------------------------------------------

제목: 江山
압운 글자: 波, 歌, 柯, 何
원문:
  江山塵不染
  心跡水無波 [압운: 波]
  渺渺靑雲興
  依依白雪歌 [압운: 歌]
  表生擁門雪
  陶令眄庭柯 [압운: 柯]
  經世自有策
  老衰吾奈何 [압운: 何]

--------------------------------------------------

제목: 諸衛五員十將。諸君宰樞之品從。承都堂行下皆放還。吾家品從。在沈令公舡。蒙其照顧。其言云。
압운 글자: 連, 舡, 煙, 賢
원문:
  海上風波起
  天涯烽燧連 [압운: 連]
  將權初受鉞
  兵衛盡乘舡 [압운: 舡]
  鼓角海門月
  旌旗沙戶煙 [압운: 煙]
  放還衰弱卒
  可見廟堂賢 [압운: 賢]

--------------------------------------------------

제목: 羅判書將刊其中順堂集於尙州。托書於僕。以求速成。甚矣。其嗜詩而欲其傳於世也。
압운 글자: 詩, 機, 知, 稀
원문:
  白髮忘生產
  朝昏只詠詩 [압운: 詩]
  擊蒙多達宦
  奉使蹈危機 [압운: 機]
  佳句儒林誦
  高標海國知 [압운: 知]
  願公宜用力
  叢錄近來稀 [압운: 稀]

--------------------------------------------------

제목: 初熱
압운 글자: 蒸, 矜, 層, 僧
원문:
  五月二十日
  午後熱初蒸 [압운: 蒸]
  病骨自知困
  衰顏誰見矜 [압운: 矜]
  石泉洒雪片
  凌陰積氷層 [압운: 層]
  此間難置我
  永愧臥雲僧 [압운: 僧]

--------------------------------------------------

제목: 明日又吟
압운 글자: 秋, 頭, 流, 休
원문:
  高堂何寂寂
  曉色冷如秋 [압운: 秋]
  考閱方精意
  流傳有點頭 [압운: 頭]
  膏梁多秀氣
  蓬蓽亦淸流 [압운: 流]
  只願儒風盛
  前修得匹休 [압운: 休]

--------------------------------------------------

제목: 澣濯
압운 글자: 頻, 身, 嗔, 人
원문:
  絺綌功夫細
  炎蒸澣濯頻 [압운: 頻]
  愈疏便老骨
  漸弊似衰身 [압운: 身]
  墨點自來好
  酒痕誰復嗔 [압운: 嗔]
  修容非我事
  只恐異於人 [압운: 人]

--------------------------------------------------

제목: 兀坐
압운 글자: 靈, 庭, 靑, 冥
원문:
  兀坐淡忘世
  悠悠陶性靈 [압운: 靈]
  淸風生北牖
  疏雨滿中庭 [압운: 庭]
  已是樹陰綠
  更敎山色靑 [압운: 靑]
  超然出塵垢
  頭上一冥冥 [압운: 冥]

--------------------------------------------------

제목: 擧子有廢業久。而患其所作難中者。詩以記之。
압운 글자: 干, 難, 盤, 寒
원문:
  擧業自有法
  文衡誰妄干 [압운: 干]
  病中求艾急
  渴後掘泉難 [압운: 難]
  賦語金擲地
  詩聯珠走盤 [압운: 盤]
  古來非易得
  丹桂碧霄寒 [압운: 寒]

--------------------------------------------------

제목: 雜興 三首
압운 글자: 深, 吟, 沈, 岑
원문:
  闃寂志彌遠
  幽閑居自深 [압운: 深]
  遇興發孤嘯
  舒憂成短吟 [압운: 吟]
  豳雅旣渺渺
  魯頌何沈沈 [압운: 沈]
  作者不可見
  海日升鯷岑 [압운: 岑]

--------------------------------------------------

제목: 釋贊明歸全州
압운 글자: 城, 生, 晴, 明
원문:
  識面天摩寺
  托身甄萱城 [압운: 城]
  求書謁邑宰
  踵門投楮生 [압운: 生]
  靑山滿歸路
  白雲弄新晴 [압운: 晴]
  北游又何日
  戟石眼中明 [압운: 明]

--------------------------------------------------

제목: 有感
압운 글자: 心, 深, 襟, 琴
원문:
  重利忘交誼
  臨機動本心 [압운: 心]
  人諆元自巧
  物欲亦云深 [압운: 深]
  細雨俄侵戶
  淸風忽滿襟 [압운: 襟]
  稍欣情境淡
  誰弄沒絃琴 [압운: 琴]

--------------------------------------------------

제목: 卽事
압운 글자: 多, 波, 歌, 何
원문:
  病後相從少
  閑中所得多 [압운: 多]
  臨風思玉樹
  對月賞金波 [압운: 波]
  坐讀麟祥說
  如聞鳳德歌 [압운: 歌]
  漸知風俗薄
  吾亦奈吾何 [압운: 何]

--------------------------------------------------

제목: 獨坐
압운 글자: 今, 音, 林, 襟
원문:
  獨坐恩千古
  悠悠豈𪚥今 [압운: 今]
  庭吟幸携影
  樓嘯有遺音 [압운: 音]
  天豁雲歸海
  泉鳴月滿林 [압운: 林]
  自然情境淡
  不用滌煩襟 [압운: 襟]

--------------------------------------------------

제목: 朴學士特過陋巷。邀明日之會而去。
압운 글자: 嗤, 詩, 來, 時
원문:
  盛會無緣赴
  餘生已自嗤 [압운: 嗤]
  忘勞邀飮酒
  乘興坐題詩 [압운: 詩]
  山雨晴還作
  林風暑更來 [압운: 來]
  白頭𪚥𪚥𪚥
  隨分樂淸時 [압운: 時]

--------------------------------------------------

제목: 流頭已近
압운 글자: 央, 長, 涼, 漿
원문:
  孤生無左右
  六月已中央 [압운: 央]
  政喜流頭近
  還思雨脚長 [압운: 長]
  石泉如雪冷
  松樹自秋涼 [압운: 涼]
  熱毒都消盡
  詩脾潤蜜漿 [압운: 漿]

--------------------------------------------------

제목: 智異山多仙人釋子。短律寄懷。
압운 글자: 茵, 身, 秦, 新
원문:
  頭流山最大
  羽客豹皮茵 [압운: 茵]
  木未飛雙脚
  雲間出半身 [압운: 身]
  人譏困三武
  或說避孤秦 [압운: 秦]
  豈乏幽棲地
  風塵白髮新 [압운: 新]

--------------------------------------------------

제목: 述懷
압운 글자: 沈, 心, 音, 琴
원문:
  夜短睡難足
  天陰思更沈 [압운: 沈]
  何曾知養氣
  幸是不勞心 [압운: 心]
  黃鳥琵琶語
  白𪚥金玉音 [압운: 音]
  吾生俱幸免
  解慍五絃琴 [압운: 琴]

--------------------------------------------------

제목: 有感
압운 글자: 中, 功, 空, 童
원문:
  孔道空言上
  周情短夢中 [압운: 中]
  讚修垂大法
  制作表成功 [압운: 功]
  渺渺天臨海
  明明日轉空 [압운: 空]
  寸心如黑漆
  狂走似兒童 [압운: 童]

--------------------------------------------------

제목: 得西海按廉金震陽書。云送乾鹿。然鹽州鮒魚。又所欲者。因賦一首以寄。
압운 글자: 庖, 包, 茅, 拋
원문:
  病齒難於詠
  衰腸養在庖 [압운: 庖]
  池魚知易䆵
  野鹿亦堪包 [압운: 包]
  名舊聞靑草
  詩曾詠白茅 [압운: 茅]
  老來饞更甚
  口業信難拋 [압운: 拋]

--------------------------------------------------

제목: 自賦 其二
압운 글자: 冠, 巒, 丹, 官
원문:
  興居頗適意
  或至忘衣冠 [압운: 冠]
  時時登東山
  長嘯對龍巒 [압운: 巒]
  匪獨陶堙鬱
  如嚼九轉丹 [압운: 丹]
  猶爲衆若逼
  況彼方爲官 [압운: 官]

--------------------------------------------------

제목: 立秋後雨
압운 글자: 心, 吟, 林, 深
원문:
  炎天蒸到骨
  秋雨快於心 [압운: 心]
  造物似戲譫
  順時聊詠吟 [압운: 吟]
  鶴鳴依遠垤
  蟬噪翳高林 [압운: 林]
  老我封湯沐
  衰年聖澤深 [압운: 深]

--------------------------------------------------

제목: 立秋後雨 其二
압운 글자: 心, 吟, 林, 深
원문:
  雨滴漸驚耳
  秋涼俄醒心 [압운: 心]
  忽然忘久病
  復此動高吟 [압운: 吟]
  渺渺日沈野
  蕭蕭風滿林 [압운: 林]
  閑中淸興味
  自覺比來深 [압운: 深]

--------------------------------------------------

제목: 日出
압운 글자: 吹, 危, 詩, 衰
원문:
  日出雲初薄
  雨收風更吹 [압운: 吹]
  陰晴多變化
  身世幾安危 [압운: 危]
  芳草將侵轍
  淸流可賦詩 [압운: 詩]
  悠然得意處
  自足慰吾衰 [압운: 衰]

--------------------------------------------------

제목: 送李進士歸覲水原
압운 글자: 詳, 忙, 涼, 光
원문:
  李生慈侍下
  讀序可知詳 [압운: 詳]
  扇枕孝思動
  拂衣歸意忙 [압운: 忙]
  江山秋退暑
  燈火夜生涼 [압운: 涼]
  異日收功處
  榮親爛有光 [압운: 光]

--------------------------------------------------

제목: 早興
압운 글자: 隨, 思, 時, 衰
원문:
  詩書何敢負
  貧病竟相隨 [압운: 隨]
  不備誠難祭
  如存謾致思 [압운: 思]
  偶同淸者聖
  獨坐湛然時 [압운: 時]
  謀拙將誰責
  吾知久矣衰 [압운: 衰]

--------------------------------------------------

제목: 在燕都國子監。於街南賃屋一間。極熱。以瓦盆盛氷。濯手灌面。有詩結句云。惆悵江湖釣竿手。瓦盆終日弄淸波。今病餘身困。不耐寒暑。今年秋初尤熱。使小婢新汲井水。洒於扇面以搖。其風倍涼。如雨之落也。肌骨爽然。比之弄波。又遠甚矣。淸泉白石。眞境不爲少。少也老也。皆托興而已。豈不悲哉。異日造物者。當何以𪚥我也。吟成三首。
압운 글자: 腸, 涼, 茫, 狂
원문:
  吾生偏畏熱
  當暑每焦腸 [압운: 腸]
  璧氷盆波闊
  松京扇雨涼 [압운: 涼]
  拙謀何佼儈
  高興自蒼茫 [압운: 茫]
  尙未尋眞境
  臨風欲發狂 [압운: 狂]

--------------------------------------------------

제목: 在燕都國子監。於街南賃屋一間。極熱。以瓦盆盛氷。濯手灌面。有詩結句云。惆悵江湖釣竿手。瓦盆終日弄淸波。今病餘身困。不耐寒暑。今年秋初尤熱。使小婢新汲井水。洒於扇面以搖。其風倍涼。如雨之落也。肌骨爽然。比之弄波。又遠甚矣。淸泉白石。眞境不爲少。少也老也。皆托興而已。豈不悲哉。異日造物者。當何以𪚥我也。吟成三首。 其二
압운 글자: 腸, 涼, 茫, 狂
원문:
  小婢力搖扇
  知渠猶熱腸 [압운: 腸]
  布衫初透汗
  竹帽更生涼 [압운: 涼]
  燕塞雲迢遰
  驪江水渺茫 [압운: 茫]
  桑楡難自斷
  往往欲顚狂 [압운: 狂]

--------------------------------------------------

제목: 在燕都國子監。於街南賃屋一間。極熱。以瓦盆盛氷。濯手灌面。有詩結句云。惆悵江湖釣竿手。瓦盆終日弄淸波。今病餘身困。不耐寒暑。今年秋初尤熱。使小婢新汲井水。洒於扇面以搖。其風倍涼。如雨之落也。肌骨爽然。比之弄波。又遠甚矣。淸泉白石。眞境不爲少。少也老也。皆托興而已。豈不悲哉。異日造物者。當何以𪚥我也。吟成三首。 其三
압운 글자: 腸, 涼, 茫, 狂
원문:
  滄浪方濯足
  氷炭肯堆腸 [압운: 腸]
  寒沍宜圖煥
  炎蒸却願涼 [압운: 涼]
  北庭氷矗矗
  南國水茫茫 [압운: 茫]
  誰識吾方寸
  還如點也狂 [압운: 狂]

--------------------------------------------------

제목: 七月初七日。主上殿下誕日也。曲城府院君爲首。諸君進手帕。穡從其後。行禮拜。飮宣賜酒。趨出。與李判開城，廉蓬城，韓淸城。同至廣濟寺池邊任中郞家賞花。開者一。未拆者二三而止。中郞云尙未也。今月望後。當盡開。於是更約後會而歸。吳六和判書設食。
압운 글자: 恩, 痕, 樽, 坤
원문:
  蓂陛才行禮
  蓮池更荷恩 [압운: 恩]
  淸風動𪚥𪚥
  小雨水生痕 [압운: 痕]
  北寺苽堆案
  東隣酒滿樽 [압운: 樽]
  碧筒如象鼻
  勝事謝乾坤 [압운: 坤]

--------------------------------------------------

제목: 七月初七日。主上殿下誕日也。曲城府院君爲首。諸君進手帕。穡從其後。行禮拜。飮宣賜酒。趨出。與李判開城，廉蓬城，韓淸城。同至廣濟寺池邊任中郞家賞花。開者一。未拆者二三而止。中郞云尙未也。今月望後。當盡開。於是更約後會而歸。吳六和判書設食。 其二
압운 글자: 殘, 安, 寬, 冠
원문:
  對境欣淸淨
  聯鞍訪懶殘 [압운: 殘]
  微酣高興發
  向老此心安 [압운: 安]
  柳影暑氣薄
  荷花秋色寬 [압운: 寬]
  重游諒不遠
  沽酒引朝冠 [압운: 冠]

--------------------------------------------------

제목: 李霽亭先生。以賀誕日入京。明日。與廉東亭，韓柳巷。各携酒果。邀至李開城宅。開城具盛饌。侑以歌者奚琴。適洪二相又以酒果來。極懽而罷。明日錄之。
압운 글자: 來, 杯, 催, 才
원문:
  氣合先生饌
  光浮亞相來 [압운: 來]
  奚琴縈雪曲
  杜酒艶金杯 [압운: 杯]
  移席綠莎淨
  踞山紅日催 [압운: 催]
  莫言徒醉飽
  敬老備三才 [압운: 才]

--------------------------------------------------

제목: 雨
압운 글자: 涼, 長, 黃, 忙
원문:
  虛堂暑初退
  雨氣十分涼 [압운: 涼]
  嶽隼意將動
  草蟲聲已長 [압운: 長]
  群山浮積翠
  早稻帶微黃 [압운: 黃]
  病欲蘇醒處
  猶嫌得句忙 [압운: 忙]

--------------------------------------------------

제목: 豆粥
압운 글자: 濃, 風, 通, 蜂
원문:
  小豆烹爲粥
  光浮赤面濃 [압운: 濃]
  秋回天尙暑
  日照晝無風 [압운: 風]
  淨掃三焦熱
  淸凝九竅通 [압운: 通]
  微甘生齒頰
  崖蜜謝黃蜂 [압운: 蜂]

--------------------------------------------------

제목: 無題
압운 글자: 秋, 流, 頭, 休
원문:
  千載重興日
  群英並進秋 [압운: 秋]
  獻言如霧滃
  聽訟似川流 [압운: 流]
  末路無靑眼
  餘生只白頭 [압운: 頭]
  有時歌盛德
  舞蹈不能休 [압운: 休]

--------------------------------------------------

제목: 辛亥會試。門生吳毅來云。由糾正出判羅州牧。今爲張西京幕下僚佐。以事請假而來玆。又旋歸西京。呼酒欲餞之。會家中無酒。旣送。吟成一首。
압운 글자: 千, 聯, 天, 前
원문:
  幕府游南北
  山川閱百千 [압운: 千]
  肯虛元師問
  猶在判官聯 [압운: 聯]
  遼霫江西路
  耽羅海外天 [압운: 天]
  知君詢異俗
  豈獨在軍前 [압운: 前]

--------------------------------------------------

제목: 朝吟
압운 글자: 翁, 工, 風, 融
원문:
  靜坐鳥聲中
  白頭衰病翁 [압운: 翁]
  誓心扶國體
  無事謝天工 [압운: 工]
  野闊朝收霧
  林深晝送風 [압운: 風]
  雖知暑氣薄
  尙怕汗珠融 [압운: 融]

--------------------------------------------------

제목: 午詠
압운 글자: 風, 烘, 同, 公
원문:
  熱甚如蒸熨
  堂高幸有風 [압운: 風]
  千車塵自漲
  九陌日方烘 [압운: 烘]
  露頂從吾嬾
  冥心非世同 [압운: 同]
  嚴霜凝火甑
  回首憶丘公 [압운: 公]

--------------------------------------------------

제목: 晚步
압운 글자: 襟, 林, 吟, 深
원문:
  西崖生夕陰
  幽人爽煩襟 [압운: 襟]
  甫爾日入地
  蕭然風滿林 [압운: 林]
  忘言有遐想
  乘興動微吟 [압운: 吟]
  魚稻亦云近
  江山秋未深 [압운: 深]

--------------------------------------------------

제목: 有感
압운 글자: 秋, 留, 鷗, 桴
원문:
  我身一虛舟
  颯然江海秋 [압운: 秋]
  隨風入斷港
  暫爾非久留 [압운: 留]
  照我天有月
  伴我沙有鷗 [압운: 鷗]
  濟川固所願
  敢學宣尼桴 [압운: 桴]

--------------------------------------------------

제목: 小雨
압운 글자: 靈, 庭, 冥, 寧
원문:
  靜坐忘機事
  殘生養性靈 [압운: 靈]
  黑雲携小雨
  白日洒空庭 [압운: 庭]
  身世何蕭爽
  江山自杳冥 [압운: 冥]
  一家天地位
  隨分亦淸寧 [압운: 寧]

--------------------------------------------------

제목: 嫩涼
압운 글자: 言, 昏, 門, 喧
원문:
  嫩涼可吾意
  肌骨快何言 [압운: 言]
  忽致精神健
  俄除耳目昏 [압운: 昏]
  自知非潤屋
  誰信是淸門 [압운: 門]
  却似白雲谷
  淸風溪水喧 [압운: 喧]

--------------------------------------------------

제목: 我生
압운 글자: 崩, 氷, 蠅, 興
원문:
  我生豈不悲
  天下方分崩 [압운: 崩]
  所天在塞外
  衰草連長氷 [압운: 氷]
  欲往我又病
  力弱如秋蠅 [압운: 蠅]
  悵望路無極
  颯颯悲風興 [압운: 興]

--------------------------------------------------

제목: 我生 其二
압운 글자: 途, 趨, 衢, 吁
원문:
  我生豈不悲
  學道廢半途 [압운: 途]
  文章爲人役
  如與執鞭趨 [압운: 趨]
  外視亦美矣
  華聯致享衢 [압운: 衢]
  竟無尺寸效
  老矣空長吁 [압운: 吁]

--------------------------------------------------

제목: 卽事
압운 글자: 波, 槎, 磨, 華
원문:
  秋氣淸如水
  人心湛不波 [압운: 波]
  方將弄明月
  直欲上靈槎 [압운: 槎]
  山色屛初展
  天光鏡已磨 [압운: 磨]
  獨憐塵滿面
  宛似走東華 [압운: 華]

--------------------------------------------------

제목: 北使
압운 글자: 恩, 坤, 言, 軒
원문:
  北使頒明詔
  東人感奮恩 [압운: 恩]
  海山多雨露
  氷雪一乾坤 [압운: 坤]
  忠義何嘗廢
  分崩可忍言 [압운: 言]
  白頭身又病
  矯首想行軒 [압운: 軒]

--------------------------------------------------

제목: 與韓上黨。同訪尹密直。醉歸有詠。
압운 글자: 初, 圖, 舒, 娛
원문:
  拓地功臣後
  逢辰入相初 [압운: 初]
  邀賓竹葉酒
  戀主秋山圖 [압운: 圖]
  樹密鳥聲寂
  天高人意舒 [압운: 舒]
  一樽風日靜
  物外得淸娛 [압운: 娛]

--------------------------------------------------

제목: 曉吟
압운 글자: 涼, 強, 岡, 狂
원문:
  病將年兩大
  秋與曉俱涼 [압운: 涼]
  忽快精神秀
  暫蘇支體強 [압운: 強]
  白雲連北巘
  紅日上東岡 [압운: 岡]
  只得悠然興
  何曾發出狂 [압운: 狂]

--------------------------------------------------

제목: 謝同年郭判書携酒見訪
압운 글자: 稀, 違, 暉, 依
원문:
  因病閑來好
  同盟老漸稀 [압운: 稀]
  跫然已可喜
  況此久相違 [압운: 違]
  朋酒回春氣
  賓軒對夕暉 [압운: 暉]
  少年情興動
  夢裏亦依依 [압운: 依]

--------------------------------------------------

제목: 聞官軍得倭舡
압운 글자: 臧, 常, 昌, 揚
원문:
  挫敵謀爲最
  行師律要臧 [압운: 臧]
  祗憂知必死
  爲害倍於常 [압운: 常]
  稔惡天用勦
  勝殘邦乃昌 [압운: 昌]
  明明宗社在
  我武政惟揚 [압운: 揚]

--------------------------------------------------

제목: 宰樞率百官肅拜。賀世子生也。旣退而諸君肅拜。會府院君皆不至。穡以三重故。不獲讓。立於行頭。禮畢還家。愧汗未已。吟成一首。
압운 글자: 初, 趨, 書, 愚
원문:
  百世繁昌際
  三韓喜慶初 [압운: 初]
  朝班陳燕賀
  封邑效鳧趨 [압운: 趨]
  頌什諸儒撰
  生辰太史書 [압운: 書]
  粃糠深自愧
  開府到迂愚 [압운: 愚]

--------------------------------------------------

제목: 微雨
압운 글자: 多, 何, 蛾, 蓑
원문:
  淸秋今已半
  微雨又無多 [압운: 多]
  自幸明時棄
  其如老境何 [압운: 何]
  功名守株𪚥
  身世撲燈蛾 [압운: 蛾]
  欲去豈無地
  斜風吹綠蓑 [압운: 蓑]

--------------------------------------------------

제목: 微雨 其二
압운 글자: 村, 村, 昏, 恩
원문:
  綠蓑何處好
  微雨滿江村 [압운: 村]
  滑却莓苔逕
  暗於楊柳村 [압운: 村]
  釣磯猶白晝
  詩榻又黃昏 [압운: 昏]
  只是身閑適
  無非明主恩 [압운: 恩]

--------------------------------------------------

제목: 微雨 其三
압운 글자: 眠, 天, 篇, 賢
원문:
  主恩深到骨
  閉戶且閑眠 [압운: 眠]
  忽得雨洒地
  颯然秋滿天 [압운: 天]
  有錢卽沽酒
  得句旋成篇 [압운: 篇]
  陶寫性情耳
  何勞希聖賢 [압운: 賢]

--------------------------------------------------

제목: 十五日
압운 글자: 寬, 冠, 闌, 欒
원문:
  豪氣凌雲處
  那知天地寬 [압운: 寬]
  病難投我筆
  老不掛吾冠 [압운: 冠]
  秋與鄕情動
  夜從廚語闌 [압운: 闌]
  焚香如降格
  妻子願團欒 [압운: 欒]

--------------------------------------------------

제목: 浮生
압운 글자: 尋, 心, 琴, 深
원문:
  浮生安足恃
  老病競侵尋 [압운: 尋]
  日月環雙鬢
  乾坤矢一心 [압운: 心]
  袖風晴倚杖
  衣露夜鳴琴 [압운: 琴]
  萬慮自此靜
  渺然天地深 [압운: 深]

--------------------------------------------------

제목: 浮生 其二
압운 글자: 尋, 心, 琴, 深
원문:
  士値同文出
  師曾命駕尋 [압운: 尋]
  未周天下迹
  還抱海東心 [압운: 心]
  獨坐山當戶
  高吟月照琴 [압운: 琴]
  紅塵飛不到
  何必托幽深 [압운: 深]

--------------------------------------------------

제목: 無馬不出
압운 글자: 黃, 狂, 光, 香
원문:
  貧家安坐易
  緩急却蒼黃 [압운: 黃]
  誰送司空馬
  昌黎非大狂 [압운: 狂]
  閉門從草色
  隱几亦山光 [압운: 光]
  自是無塵累
  何曾聞妙香 [압운: 香]

--------------------------------------------------

제목: 哭孫密陽君
압운 글자: 眞, 神, 新, 巾
원문:
  壯歲風儀整
  衰年氣味眞 [압운: 眞]
  遜言如玩世
  謙德故頤神 [압운: 神]
  野外秋光淡
  城南曉色新 [압운: 新]
  挽歌行漸遠
  空使淚沾巾 [압운: 巾]

--------------------------------------------------

제목: 流言
압운 글자: 人, 眞, 伸, 辛
원문:
  流言本不實
  或時能誤人 [압운: 人]
  度以事與勢
  瞭然分僞眞 [압운: 眞]
  獸窮必至攫
  人屈必求伸 [압운: 伸]
  哀哉我赤子
  被毒尤苦辛 [압운: 辛]

--------------------------------------------------

제목: 獨吟
압운 글자: 干, 難, 寒, 冠
원문:
  獨吟方遣興
  非意忽相干 [압운: 干]
  箕踞閑中熟
  規趨病後難 [압운: 難]
  秋光千里闊
  曉氣四山寒 [압운: 寒]
  合坐來招喚
  山妻爲整冠 [압운: 冠]

--------------------------------------------------

제목: 致齋
압운 글자: 時, 支, 遺, 詩
원문:
  幽閑逃世處
  端肅致齋時 [압운: 時]
  得失忘千慮
  興居適四支 [압운: 支]
  淸香燒欲盡
  白日照無遺 [압운: 遺]
  樓下山橫翠
  依然是好詩 [압운: 詩]

--------------------------------------------------

제목: 齋心
압운 글자: 賓, 純, 眞, 諄
원문:
  非尸坐如尸
  無賓如見賓 [압운: 賓]
  收斂不容物
  吉蠲致精純 [압운: 純]
  嗟哉學道淺
  就僞仍斲眞 [압운: 眞]
  忿然塵慮生
  聖謨徒諄諄 [압운: 諄]

--------------------------------------------------

제목: 李光輔判事索梨
압운 글자: 繁, 孫, 門, 軒
원문:
  牧老貧雖甚
  山梨晚更繁 [압운: 繁]
  從容享賓客
  爛熳啖兒孫 [압운: 孫]
  井奮曾投轄
  園今不設門 [압운: 門]
  摘殘尤有味
  更望枉高軒 [압운: 軒]

--------------------------------------------------

제목: 遣懷
압운 글자: 懷, 淮, 乖, 槐
원문:
  夜坐因難臥
  朝吟爲遣懷 [압운: 懷]
  煙霞鎖巖壑
  風月滿江淮 [압운: 淮]
  自分生涯淡
  終敎世事乖 [압운: 乖]
  只餘兒子念
  敢擬植三槐 [압운: 槐]

--------------------------------------------------

제목: 遣懷 其二
압운 글자: 甘, 簪, 涵, 菴
원문:
  迂闊爲他鄙
  酸寒亦自甘 [압운: 甘]
  逝將成野服
  尙未謝朝簪 [압운: 簪]
  水與交遊淡
  風將笑語涵 [압운: 涵]
  祗今秋欲老
  魚稻擁茅菴 [압운: 菴]

--------------------------------------------------

제목: 遣懷 其三
압운 글자: 增, 僧, 升, 藤
원문:
  垂老塵緣薄
  閑居道味增 [압운: 增]
  米鹽眞作吏
  蔬筍鄙如僧 [압운: 僧]
  簷短秋山入
  窓明曉日升 [압운: 升]
  悠然寫心曲
  又汙剡溪藤 [압운: 藤]

--------------------------------------------------

제목: 自詠
압운 글자: 廬, 疏, 書, 餘
원문:
  自幸逢昭代
  長歌臥草廬 [압운: 廬]
  百年生理拙
  多病勢交疏 [압운: 疏]
  邊腹是經笥
  旭心能草書 [압운: 書]
  吾生復何望
  髮白已無餘 [압운: 餘]

--------------------------------------------------

제목: 紀聞
압운 글자: 山, 間, 頑, 湲
원문:
  賊犯尙州牧
  兵遮大院山 [압운: 山]
  咸昌圍在內
  元師重乘間 [압운: 間]
  秦俗那知戰
  苗民豈是頑 [압운: 頑]
  何當天悔禍
  老淚逬潺湲 [압운: 湲]

--------------------------------------------------

제목: 演雅
압운 글자: 麟, 均, 新, 𪚥
원문:
  存身龍久蟄
  小室欲名麟 [압운: 麟]
  腐鼠方爭嚇
  尸鳩謾獨均 [압운: 均]
  狼貪何有極
  狙詐自來新 [압운: 新]
  千仞鳳不下
  𪚥𪚥𪚥𪚥𪚥 [압운: 𪚥]

--------------------------------------------------

제목: 有感
압운 글자: 天, 賢, 年, 川
원문:
  道在心中地
  原從頭上天 [압운: 天]
  已違蒙養正
  謾道士希賢 [압운: 賢]
  詩興敵先輩
  酒狂眞少年 [압운: 年]
  悠悠久迷路
  雲霧暗山川 [압운: 川]

--------------------------------------------------

제목: 奉題玄陵親筆賜尹密直虎秋山圖
압운 글자: 爲, 詩, 遲, 維
원문:
  宮中奏事稀
  玄默更何爲 [압운: 爲]
  山色明如晝
  秋光淡似詩 [압운: 詩]
  碧天雲去盡
  平野水流遲 [압운: 遲]
  無路尋眞隱
  白駒誰縶維 [압운: 維]

--------------------------------------------------

제목: 上黨樓上設酒食。金敬之適至。
압운 글자: 深, 尋, 陰, 吟
원문:
  翼翼松京壯
  寥寥柳洞深 [압운: 深]
  兩人方對酌
  六友忽相尋 [압운: 尋]
  雁影俄秋色
  雞聲又夕陰 [압운: 陰]
  樓居卽仙境
  唱和白雲吟 [압운: 吟]

--------------------------------------------------

제목: 卽事
압운 글자: 淸, 評, 明, 瀛
원문:
  日照南窓白
  詩成五字淸 [압운: 淸]
  道情多斷續
  野史少譏評 [압운: 評]
  雲淡天容寂
  秋深山色明 [압운: 明]
  悠然高興發
  矯首望蓬瀛 [압운: 瀛]

--------------------------------------------------

제목: 吳六和判書。請僕名其子。大作會。林五宰在座。又請改子名。予日。俟至令第方可。明日。吟成一首。
압운 글자: 難, 寬, 安, 盤
원문:
  老夫識字少
  英物命名難 [압운: 難]
  樂作雨雲鬧
  酒行天地寬 [압운: 寬]
  柳甥今已塞
  林相更求安 [압운: 安]
  讀得玉篇熟
  何憂苜蓿盤 [압운: 盤]

--------------------------------------------------

제목: 曉吟
압운 글자: 居, 除, 餘, 諸
원문:
  梨嶺丞相廬
  柳洞君子居 [압운: 居]
  昔酒朝尙醺
  豪氣猶未除 [압운: 除]
  錫爵顏渥丹
  古人風韻餘 [압운: 餘]
  遨遊公卿間
  可以送居諸 [압운: 諸]

--------------------------------------------------

제목: 詠罷蒙送梨
압운 글자: 床, 香, 嘗, 央
원문:
  得酒方揮筆
  分梨又滿床 [압운: 床]
  疏疏墻角影
  浥浥𪚥頭香 [압운: 香]
  肺病敢痛飮
  齒搖猶乍嘗 [압운: 嘗]
  卜隣深自𪚥
  𪚥事未渠央 [압운: 央]

--------------------------------------------------

제목: 賦粘黍飯
압운 글자: 香, 腸, 傷, 湯
원문:
  粘黍𪚥𪚥𪚥
  誰知飯餌香 [압운: 香]
  黃金光溢面
  赤豆爛撑腸 [압운: 腸]
  易嚼飢彌快
  難消飽或傷 [압운: 傷]
  崔翁脾胃壯
  旋釋似氷湯 [압운: 湯]

--------------------------------------------------

제목: 有感
압운 글자: 匡, 光, 彰, 蒼
원문:
  周公徂東山
  仲尼畏於匡 [압운: 匡]
  兩聖當日心
  至今爛有光 [압운: 光]
  麟獲大典作
  狼跋盛德彰 [압운: 彰]
  嗟哉百世下
  景仰天蒼蒼 [압운: 蒼]

--------------------------------------------------

제목: 晨興
압운 글자: 全, 賢, 川, 篇
원문:
  夜氣猶存些
  天心欲保全 [압운: 全]
  文章羞末技
  道德企前賢 [압운: 賢]
  渺渺思鳴鳳
  悠悠歎逝川 [압운: 川]
  白頭情興淡
  得句自成篇 [압운: 篇]

--------------------------------------------------

제목: 日西
압운 글자: 翁, 同, 忠, 蟲
원문:
  日西窓影東
  依依衰老翁 [압운: 翁]
  遐觀入邃古
  靜坐思大同 [압운: 同]
  天遠引高興
  歲寒抱孤忠 [압운: 忠]
  寂寥有餘味
  吟詠如秋蟲 [압운: 蟲]

--------------------------------------------------

제목: 病餘
압운 글자: 心, 森, 林, 吟
원문:
  病餘狂不減
  只有方寸心 [압운: 心]
  筋骸動酸澁
  鬢髮何蕭森 [압운: 森]
  看花似隔霧
  踏月如入林 [압운: 林]
  眼力已如許
  閉門終日吟 [압운: 吟]

--------------------------------------------------

제목: 天晴
압운 글자: 樓, 憂, 浮, 游
원문:
  天晴碧如水
  白髮倚高樓 [압운: 樓]
  直道輕三黜
  餘生散百憂 [압운: 憂]
  月從平野湧
  雲與遠山浮 [압운: 浮]
  索寞偏多味
  悠悠憶奮游 [압운: 游]

--------------------------------------------------

제목: 冬雨
압운 글자: 時, 詩, 枝, 馳
원문:
  小雨連朝至
  江山歲暮時 [압운: 時]
  疏疏映虛室
  渺渺入新詩 [압운: 詩]
  斷雁迷雲塞
  寒花浥菊枝 [압운: 枝]
  自甘淸到骨
  幸爾免驅馳 [압운: 馳]

--------------------------------------------------

제목: 冬雨 其二
압운 글자: 童, 攻, 中, 翁
원문:
  兩兒相唱和
  俚語似街童 [압운: 童]
  樂矣方怡悅
  俄而𪚥𪚥攻 [압운: 攻]
  凌晨出戶外
  冒雨走庭中 [압운: 中]
  數數求梨棗
  牽衣向祖翁 [압운: 翁]

--------------------------------------------------

제목: 冬雨 其三
압운 글자: 休, 收, 憂, 流
원문:
  多稼登場日
  庶幾民力休 [압운: 休]
  殷床春政急
  輸縣稅將收 [압운: 收]
  風雨還相惱
  妻兒亦共憂 [압운: 憂]
  封君猶食祿
  內愧汗如流 [압운: 流]

--------------------------------------------------

제목: 幽居
압운 글자: 寒, 顏, 團, 巒
원문:
  疏雨滴高林
  幽居天又寒 [압운: 寒]
  日光雜雲影
  獨坐怡我顏 [압운: 顏]
  巷柳罷裊裊
  籬菊留團團 [압운: 團]
  回看松柏翠
  鵠嶺對龍巒 [압운: 巒]

--------------------------------------------------

제목: 晨興
압운 글자: 靑, 庭, 經, 萍
원문:
  雨止窓初白
  雲濃山轉靑 [압운: 靑]
  殘年深閉戶
  淸曉獨行庭 [압운: 庭]
  有意箋書傳
  無心準易經 [압운: 經]
  後來誰識我
  天地一浮萍 [압운: 萍]

--------------------------------------------------

제목: 晨興 其二
압운 글자: 靑, 庭, 經, 萍
원문:
  曉雨明還黑
  松枝寒更靑 [압운: 靑]
  吾廬閉窓戶
  相府鬧門庭 [압운: 庭]
  事業希三傑
  文章倣六經 [압운: 經]
  摧頹何所似
  苔暈澁靑萍 [압운: 萍]

--------------------------------------------------

제목: 晨興 其三
압운 글자: 靑, 庭, 經, 萍
원문:
  髮任中年白
  眼還終日靑 [압운: 靑]
  書堆蟲網案
  門掩雀羅庭 [압운: 庭]
  松菊開三逕
  兒孫敎一經 [압운: 經]
  世今無博物
  誰識楚江萍 [압운: 萍]

--------------------------------------------------

제목: 海東
압운 글자: 皤, 多, 河, 歌
원문:
  海東箕子國
  牧老鬢皤皤 [압운: 皤]
  病與年俱大
  愁隨日又多 [압운: 多]
  包容謝天地
  分裂弔山河 [압운: 河]
  造物誠難料
  悠然獨浩歌 [압운: 歌]

--------------------------------------------------

제목: 高吟
압운 글자: 翁, 風, 空, 東
원문:
  渺然天地中
  孑孑立衰翁 [압운: 翁]
  邈矣羲皇上
  悠悠思古風 [압운: 風]
  流水赴大壑
  浮雲滿長空 [압운: 空]
  高吟意無極
  白日生天東 [압운: 東]

--------------------------------------------------

제목: 卽事
압운 글자: 吟, 深, 林, 音
원문:
  已幸閑供臥
  尤憐靜可吟 [압운: 吟]
  風來窓戶𪚥
  犬吠𪚥閭深 [압운: 深]
  落葉多歸水
  寒雲半在林 [압운: 林]
  悠然高興發
  三嘆有遺音 [압운: 音]

--------------------------------------------------

제목: 無悶
압운 글자: 書, 疏, 𪚥, 歟
원문:
  無悶非無悶
  徒能讀父書 [압운: 書]
  田園何縹渺
  鬢髮政蕭疏 [압운: 疏]
  山色晴當戶
  苔痕雨𪚥𪚥 [압운: 𪚥]
  寂寥將歲晚
  有意賦歸歟 [압운: 歟]

--------------------------------------------------

제목: 欲歸
압운 글자: 塵, 醇, 身, 人
원문:
  欲歸歸不得
  白首困趨塵 [압운: 塵]
  自古江山靜
  況今風俗醇 [압운: 醇]
  遭時便行志
  隨處可棲身 [압운: 身]
  只念掛冠日
  回頭思主人 [압운: 人]

--------------------------------------------------

제목: 點茶
압운 글자: 茶, 邪, 斜, 花
원문:
  冷井才垂綆
  晴窓便點茶 [압운: 茶]
  觸喉攻五熱
  徹骨掃群邪 [압운: 邪]
  寒磵月中落
  碧雲風外斜 [압운: 斜]
  已知眞味永
  更洗眼昏花 [압운: 花]

--------------------------------------------------

제목: 小雨
압운 글자: 非, 機, 歸, 俙
원문:
  小雨洒庭宇
  殘生忘是非 [압운: 非]
  淡然無物欲
  久矣愼樞機 [압운: 機]
  象魏丹心在
  江湖白首歸 [압운: 歸]
  思人千載上
  遺響尙依俙 [압운: 俙]

--------------------------------------------------

제목: 坐久
압운 글자: 生, 淸, 城, 情
원문:
  坐久心逾亂
  吟多語更生 [압운: 生]
  吾頭今盡白
  曉雨有餘淸 [압운: 淸]
  雲暗谷中寺
  天低江上城 [압운: 城]
  蓑衣何日去
  默默獨含情 [압운: 情]

--------------------------------------------------

제목: 因詠僧居
압운 글자: 年, 邊, 天, 緣
원문:
  洒落忘情想
  蕭條度歲年 [압운: 年]
  閑眠朝飯後
  寂立暝鍾邊 [압운: 邊]
  吐水龍藏鉢
  含花鳥降天 [압운: 天]
  高尋豈無意
  恨未息諸緣 [압운: 緣]

--------------------------------------------------

제목: 晚生 三首
압운 글자: 時, 知, 私, 詩
원문:
  晚生還好古
  矩步欲趨時 [압운: 時]
  學力將心驗
  交情遇事知 [압운: 知]
  江山元有界
  天地自無私 [압운: 私]
  日照南窓靜
  悠然又得詩 [압운: 詩]

--------------------------------------------------

제목: 晚生 三首 其二
압운 글자: 雞, 栖, 西, 兮
원문:
  㰙食眠初罷
  悠然聽午雞 [압운: 雞]
  門庭何寂寂
  身世竟栖栖 [압운: 栖]
  樓迥天無際
  窓明日欲西 [압운: 西]
  白頭頻攬鏡
  只欠去來兮 [압운: 兮]

--------------------------------------------------

제목: 晚生 三首 其三
압운 글자: 除, 書, 廬, 餘
원문:
  衰容人共駭
  豪氣自難除 [압운: 除]
  祗欲參玄牝
  何曾跪素書 [압운: 書]
  山高王粲宅
  桑暗孔明廬 [압운: 廬]
  寂寂無車馬
  高吟興有餘 [압운: 餘]

--------------------------------------------------

제목: 几坐
압운 글자: 陰, 心, 林, 音
원문:
  几坐日將午
  放歌天正陰 [압운: 陰]
  高尋君子迹
  偶契聖人心 [압운: 心]
  遠裔探儒籍
  孤芳掇士林 [압운: 林]
  卽今甘退縮
  千載有知音 [압운: 音]

--------------------------------------------------

제목: 成均試員徐承制。送落名紙。
압운 글자: 精, 生, 淸, 平
원문:
  名紙粘連闊
  宗工考閱精 [압운: 精]
  拔尤傾後進
  記奮遺先生 [압운: 生]
  榜上風雲會
  毫端月露淸 [압운: 淸]
  從今學聲律
  制曲寫升平 [압운: 平]

--------------------------------------------------

제목: 天官粘飯
압운 글자: 遷, 涎, 年, 旋
원문:
  雨水寅今半
  天官子未遷 [압운: 遷]
  鍮盂封尙煖
  秫飯嚼生涎 [압운: 涎]
  禮食隨時節
  鄕風重歲年 [압운: 年]
  雙親幸無恙
  爾輩愼周旋 [압운: 旋]

--------------------------------------------------

제목: 數日咳嗽發。苦痛稍止。吟成二首。
압운 글자: 樓, 流, 求, 休
원문:
  痰逆粘華蓋
  喉張聳玉樓 [압운: 樓]
  唾壺盈欲溢
  寢席濕如流 [압운: 流]
  豆粥徒能啜
  蔘湯不易求 [압운: 求]
  平生幸知命
  肯復念浮休 [압운: 休]

--------------------------------------------------

제목: 數日咳嗽發。苦痛稍止。吟成二首。 其二
압운 글자: 何, 哦, 河, 媧
원문:
  病發緣身弱
  吾今無奈何 [압운: 何]
  百年違攝養
  數日廢吟哦 [압운: 哦]
  利欲如塡海
  光陰似決河 [압운: 河]
  誰知用心處
  直欲到羲媧 [압운: 媧]

--------------------------------------------------

제목: 小會
압운 글자: 晴, 城, 聲, 淸
원문:
  習儀終日雨
  賀禮滿天晴 [압운: 晴]
  泥滑緣溪路
  風微壓水城 [압운: 城]
  龍蛇動旗影
  鴛鷺集靴聲 [압운: 聲]
  玉輦曾陪處
  輪臺夜氣淸 [압운: 淸]

--------------------------------------------------

제목: 將訪郭同年忠守。累日身不輕快。吟成一首。
압운 글자: 天, 年, 田, 然
원문:
  雅量已輕世
  殘生休問天 [압운: 天]
  出門冬亦雨
  欹枕夜如年 [압운: 年]
  澗水遶茅屋
  山雲侵石田 [압운: 田]
  相尋豈無路
  病裏思悠然 [압운: 然]

--------------------------------------------------

제목: 哭西隣大夫人
압운 글자: 機, 稀, 違, 暉
원문:
  死也逃無處
  冥冥自有機 [압운: 機]
  賢愚元不異
  老病近來稀 [압운: 稀]
  女德誠爲重
  天年不可違 [압운: 違]
  東隣白頭客
  衰淚洒朝暉 [압운: 暉]

--------------------------------------------------

제목: 畏寒
압운 글자: 親, 新, 人, 春
원문:
  畏寒麾客去
  向火與貓親 [압운: 親]
  得失政相半
  中和方自新 [압운: 新]
  強顏非我輩
  盡性是何人 [압운: 人]
  靜守生群動
  天時近小春 [압운: 春]

--------------------------------------------------

제목: 奉謝全州皇甫兵馬使送鹿脯
압운 글자: 家, 波, 牙, 歌
원문:
  兵馬威臨海
  蟲魚註滿家 [압운: 家]
  膳餘霑老物
  分外沐恩波 [압운: 波]
  久矣違顏範
  胡然掛齒牙 [압운: 牙]
  拙詩聊拜謝
  倘或助壺歌 [압운: 歌]

--------------------------------------------------

제목: 歲暮
압운 글자: 酸, 冠, 寬, 蘭
원문:
  歲暮心彌壯
  天陰骨更酸 [압운: 酸]
  丹田久蕪穢
  白晝懶衣冠 [압운: 冠]
  詩酒三生樂
  雲山四面寬 [압운: 寬]
  微吟抱眞素
  深谷翳芝蘭 [압운: 蘭]

--------------------------------------------------

제목: 卽事
압운 글자: 生, 驚, 明, 淸
원문:
  邈矣古君子
  胡然晚我生 [압운: 生]
  骨酸方自疾
  顏悴使人驚 [압운: 驚]
  簷外風聲急
  窓間日色明 [압운: 明]
  表文圈點畢
  深坐迹尤淸 [압운: 淸]

--------------------------------------------------

제목: 靜坐
압운 글자: 中, 風, 翁, 工
원문:
  靜坐乾坤裏
  殘生嘯詠中 [압운: 中]
  山光初帶雪
  雲影自隨風 [압운: 風]
  僮僕知親友
  兒孫擁祖翁 [압운: 翁]
  興來呼筆硯
  漸覺語難工 [압운: 工]

--------------------------------------------------

제목: 客至
압운 글자: 迎, 明, 淸, 城
원문:
  客至巾吾頂
  欣然倒屐迎 [압운: 迎]
  簷風吹座冷
  庭雪照衣明 [압운: 明]
  野興時時發
  鄕談事事淸 [압운: 淸]
  送畿還入室
  斜日下西城 [압운: 城]

--------------------------------------------------

제목: 慶侍中挽詩 復興
압운 글자: 心, 深, 岑, 吟
원문:
  鼎重三韓業
  氷淸一片心 [압운: 心]
  百年臣節聳
  千載主恩深 [압운: 深]
  日映臨津水
  雲連瑞谷岑 [압운: 岑]
  病中難執紼
  悵望動哀吟 [압운: 吟]

--------------------------------------------------

제목: 自疑
압운 글자: 身, 紳, 人, 眞
원문:
  病中心更寂
  細細檢吾身 [압운: 身]
  不學收科第
  無才列搢紳 [압운: 紳]
  杜門如避世
  縱靶忽尋人 [압운: 人]
  自處吾猶惑
  譏平未必眞 [압운: 眞]

--------------------------------------------------

제목: 自信
압운 글자: 心, 深, 琴, 今
원문:
  病中身已憊
  默默省吾心 [압운: 心]
  具體天然妙
  逢原自得深 [압운: 深]
  莫春曾點瑟
  流水伯牙琴 [압운: 琴]
  所樂誰能識
  淸風蓋古今 [압운: 今]

--------------------------------------------------

제목: 齒痛
압운 글자: 多, 何, 波, 痾
원문:
  齒痛吾衰甚
  年來脫去多 [압운: 多]
  全呑聊爾耳
  大嚼欲如何 [압운: 何]
  麪滑羹初絮
  杯深酒似波 [압운: 波]
  攻堅已無望
  老將抱沈痾 [압운: 痾]

--------------------------------------------------

제목: 將進薄酒碧雲公。會身不輕快。不可風。不敢出。使二子行禮。吟成二首。
압운 글자: 深, 陰, 林, 斟
원문:
  碧雲憐我病
  用意十分深 [압운: 深]
  往來無朝暮
  艱難犯南陰 [압운: 陰]
  丹心對君陛
  白髮領儒林 [압운: 林]
  異日壺中地
  仙醪許共斟 [압운: 斟]

--------------------------------------------------

제목: 將進薄酒碧雲公。會身不輕快。不可風。不敢出。使二子行禮。吟成二首。 其二
압운 글자: 深, 陰, 林, 斟
원문:
  二子侍湯藥
  於公感也深 [압운: 深]
  藥難儲異日
  術可駐分陰 [압운: 陰]
  昔似雲埋谷
  今如葉脫林 [압운: 林]
  松醪新得法
  早晚對君斟 [압운: 斟]

--------------------------------------------------

제목: 南窓
압운 글자: 觀, 肝, 盤, 難
원문:
  久病偏相對
  殘生好自觀 [압운: 觀]
  不論形與影
  如見肺兼肝 [압운: 肝]
  蠹簡乾魚落
  晴空野鶻盤 [압운: 盤]
  誰知明淨處
  世道挽回難 [압운: 難]

--------------------------------------------------

제목: 作者
압운 글자: 人, 因, 新, 塵
원문:
  作者今無有
  仲尼言七人 [압운: 人]
  當時猶不識
  後世更誰因 [압운: 因]
  巢許乾坤大
  夷齊日月新 [압운: 新]
  悠悠千載下
  三歎慕芳塵 [압운: 塵]

--------------------------------------------------

제목: 老境
압운 글자: 降, 窓, 江, 杠
원문:
  老境身無事
  孤吟志不降 [압운: 降]
  腸雷鳴曉榻
  鬢雪照晴窓 [압운: 窓]
  野興雲生岫
  高懷月滿江 [압운: 江]
  何從盡傾寫
  願得筆如杠 [압운: 杠]

--------------------------------------------------

제목: 老境 其二
압운 글자: 頭, 憂, 流, 求
원문:
  簷下日將午
  負喧翁白頭 [압운: 頭]
  苦遭童稚聒
  頓忘君父憂 [압운: 憂]
  悠悠世代改
  苒苒光景流 [압운: 流]
  自幸樂天命
  足矣何所求 [압운: 求]

--------------------------------------------------

제목: 任同年來言。踏驗田畝水原府。因歸尙州。
압운 글자: 騰, 燈, 凝, 澠
원문:
  欲向水原去
  因從沙伐騰 [압운: 騰]
  髯氷風兩袖
  腸鐵夜孤燈 [압운: 燈]
  代食謀非拙
  公田命自凝 [압운: 凝]
  他年游洛上
  相對酒如澠 [압운: 澠]

--------------------------------------------------

제목: 自詠 一首
압운 글자: 由, 求, 樓, 休
원문:
  塵世悠悠甚
  吾生得自由 [압운: 由]
  老知中漸狹
  貧似外無求 [압운: 求]
  山擁三又路
  天低百尺樓 [압운: 樓]
  只憐詩興在
  吟詠不能休 [압운: 休]

--------------------------------------------------

제목: 錄近作數首。寄呈庸夫行軒。將以慰其客路之懷。而書狀被督行急。不及來辭馳去。僕於是益愧疏懶之甚。吟成一首。以誌吾過。
압운 글자: 遲, 詩, 時, 衰
원문:
  老病爲時棄
  疏慵見事遲 [압운: 遲]
  已行千里路
  始錄數篇詩 [압운: 詩]
  驛舍夜吟處
  鳳城朝退時 [압운: 時]
  無緣共一笑
  焚稿嘆吾衰 [압운: 衰]

--------------------------------------------------

제목: 寂寂
압운 글자: 儒, 愚, 枯, 虞
원문:
  寂寂三韓地
  依依一腐儒 [압운: 儒]
  瑟明眞好勇
  瓢巷慕如愚 [압운: 愚]
  情欲年來淡
  形容日尙枯 [압운: 枯]
  誰知擾攘地
  畢竟是唐虞 [압운: 虞]

--------------------------------------------------

제목: 人日
압운 글자: 垓, 開, 來, 才
원문:
  人日今年好
  春光遍八垓 [압운: 垓]
  祿牌天上墜
  倉鐍洞中開 [압운: 開]
  淸曉驅車去
  黃昏載米來 [압운: 來]
  國恩深似海
  文墨愧非才 [압운: 才]

--------------------------------------------------

제목: 人日 其二
압운 글자: 書, 舒, 除, 廬
원문:
  天明初盥櫛
  白髮尙詩書 [압운: 書]
  城郭煙光合
  江山日色舒 [압운: 舒]
  鸞凰集臺閣
  鳥雀噪庭除 [압운: 除]
  獨坐發深省
  南陽諸葛廬 [압운: 廬]

--------------------------------------------------

제목: 吉昌君夫人洪氏挽詞
압운 글자: 衢, 無, 隅, 途
원문:
  閨門何肅肅
  松樹倚天衢 [압운: 衢]
  勤儉誰雙美
  非儀自兩無 [압운: 無]
  寒風來北塞
  曉日出東隅 [압운: 隅]
  薤曲連雲遠
  緦麻擁坦途 [압운: 途]

--------------------------------------------------

제목: 漫興 三首
압운 글자: 儒, 夫, 隅, 迂
원문:
  讀書如破的
  射有似吾儒 [압운: 儒]
  爭也眞君子
  才非小丈夫 [압운: 夫]
  雲鵬摶海上
  瓦雀集堂隅 [압운: 隅]
  細大已包盡
  從此嘲闊迂 [압운: 迂]

--------------------------------------------------

제목: 漫興 三首 其二
압운 글자: 儒, 夫, 隅, 迂
원문:
  初從胄子學
  肯慕小人儒 [압운: 儒]
  中歲廁名士
  末年稱老夫 [압운: 夫]
  白駒食場藿
  黃鳥止丘隅 [압운: 隅]
  必也正名耳
  仲尼誰謂迂 [압운: 迂]

--------------------------------------------------

제목: 漫興 三首 其三
압운 글자: 儒, 夫, 隅, 迂
원문:
  自負奇男子
  人譏眞腐儒 [압운: 儒]
  拋書就黃嬭
  嚥日效玄夫 [압운: 夫]
  祗恨居無右
  何曾哭向隅 [압운: 隅]
  爲文自評點
  齊舍合名迂 [압운: 迂]

--------------------------------------------------

제목: 卽事
압운 글자: 忙, 長, 堂, 腸
원문:
  一飽今應足
  三遷昔似忙 [압운: 忙]
  高吟松雲落
  獨立海天長 [압운: 長]
  直筆修金樻
  雄篇耀玉堂 [압운: 堂]
  無蹤繼前躅
  默默九回腸 [압운: 腸]

--------------------------------------------------

제목: 代書答雞林令公
압운 글자: 群, 芬, 雲, 文
원문:
  幸我閑無敵
  知公惜離群 [압운: 群]
  一封何鄭重
  千里揖淸芬 [압운: 芬]
  海闊雞林月
  天低鵠嶺雲 [압운: 雲]
  名園梅欲動
  蹺足更論文 [압운: 文]

--------------------------------------------------

제목: 卽事
압운 글자: 安, 寒, 難, 寬
원문:
  新年閭巷靜
  病客起居安 [압운: 安]
  寂寂日將午
  颼颼風更寒 [압운: 寒]
  高軒驚屢入
  虛榻坐尤難 [압운: 難]
  揖送有慙色
  高吟聊自寬 [압운: 寬]

--------------------------------------------------

제목: 有感
압운 글자: 來, 猜, 胎, 杯
원문:
  據亢驕難禁
  求全毀必來 [압운: 來]
  老塘何足責
  吾黨亦遭猜 [압운: 猜]
  寡欲生道味
  小心消禍胎 [압운: 胎]
  花開又無事
  只合日銜杯 [압운: 杯]

--------------------------------------------------

제목: 客來
압운 글자: 迎, 明, 淸, 生
원문:
  有客來窮巷
  欣然倒屐迎 [압운: 迎]
  風顚茅屋破
  日薄紙窓明 [압운: 明]
  盤果嚼來澁
  村醪斟更淸 [압운: 淸]
  悠然便陶寫
  亦足慰平生 [압운: 生]

--------------------------------------------------

제목: 有懷韓弘同年
압운 글자: 賖, 何, 沙, 柯
원문:
  全義山雖淺
  新昌路已賖 [압운: 賖]
  起居應自在
  將息定如何 [압운: 何]
  寂寂雲埋谷
  茫茫月照沙 [압운: 沙]
  邇來烽火絶
  遙想眄庭柯 [압운: 柯]

--------------------------------------------------

제목: 公生明
압운 글자: 明, 衡, 輕, 平
원문:
  私意名人欲
  忘私理卽明 [압운: 明]
  自然無畛域
  譬則是權衡 [압운: 衡]
  觸石水聲急
  隨風雲影輕 [압운: 輕]
  虛心能泛應
  世道本升平 [압운: 平]

--------------------------------------------------

제목: 早春
압운 글자: 留, 樓, 流, 由
원문:
  榮衛乘調養
  功名愧滯留 [압운: 留]
  塵埋徐孺榻
  天遠仲宣樓 [압운: 樓]
  梅岸花交結
  氷崖水逬流 [압운: 流]
  春游將爛熳
  欲止竟無由 [압운: 由]

--------------------------------------------------

제목: 得金剛山馬直木杖 三首
압운 글자: 藤, 僧, 澄, 能
원문:
  金剛山上木
  作杖勝烏藤 [압운: 藤]
  論價同名馬
  扶衰荷野僧 [압운: 僧]
  夜深天祿靜
  電滅葛坡澄 [압운: 澄]
  異事驚人世
  飛騰我未能 [압운: 能]

--------------------------------------------------

제목: 得金剛山馬直木杖 三首 其二
압운 글자: 心, 任, 深, 簪
원문:
  金剛山上木
  遠慰牧翁心 [압운: 心]
  參贊從誰望
  支持領自任 [압운: 任]
  天晴紫陌闊
  谷密白雲深 [압운: 深]
  兩地相從處
  難禁雪滿簪 [압운: 簪]

--------------------------------------------------

제목: 得金剛山馬直木杖 三首 其三
압운 글자: 年, 天, 緣, 然
원문:
  金剛山上木
  生長自何年 [압운: 年]
  寂寂煙霞洞
  茫茫雨露天 [압운: 天]
  碧溪難揭厲
  靑壁費夤緣 [압운: 緣]
  得爾誠非易
  高吟思渺然 [압운: 然]

--------------------------------------------------

제목: 新沐
압운 글자: 邪, 華, 花, 家
원문:
  三郞新沐罷
  和氣却陰邪 [압운: 邪]
  髮潤身彌健
  頭輕氣自華 [압운: 華]
  春風吹柳樹
  曉露濕荷花 [압운: 花]
  善保千金子
  文章早起家 [압운: 家]

--------------------------------------------------

제목: 早春卽事
압운 글자: 抽, 舟, 鷗, 然
원문:
  陰壑氷將泮
  陽崖草欲抽 [압운: 抽]
  山光已排闥
  水氣欲浮舟 [압운: 舟]
  喜報聞丹雀
  寒盟愧白鷗 [압운: 鷗]
  春風自流動
  我輩亦優然 [압운: 然]

--------------------------------------------------

제목: 代權四宰作 三首
압운 글자: 依, 暉, 闈, 衣
원문:
  客中春欲半
  留滯思依依 [압운: 依]
  東望俄明月
  西瞻又落暉 [압운: 暉]
  鍾山圍輦轂
  箕域隔庭闈 [압운: 闈]
  使事何時畢
  風前淚滴衣 [압운: 衣]

--------------------------------------------------

제목: 代權四宰作 三首 其二
압운 글자: 時, 衰, 遲, 詩
원문:
  遼陽閉關處
  平壤返輪時 [압운: 時]
  事大忠彌激
  求全志不衰 [압운: 衰]
  樹林春欲動
  山海日初遲 [압운: 遲]
  客路悠悠興
  流傳只有詩 [압운: 詩]

--------------------------------------------------

제목: 代權四宰作 三首 其三
압운 글자: 知, 離, 池, 持
원문:
  母也雖強健
  行年我自知 [압운: 知]
  子心何苦楚
  人事足乖離 [압운: 離]
  山遠雲遮路
  天高月入池 [압운: 池]
  移忠是吾輩
  努力善扶持 [압운: 持]

--------------------------------------------------

제목: 昨偕淸城君韓孟雲。携酒訪鄭圃隱。賀拜密直也。遇今政堂禹公同往。招其隣李浩然。獻酬間。簽書李公又携酒果而來。談笑吟詠。眞一時盛事也。明日吟成一首。
압운 글자: 君, 文, 雲, 云
원문:
  共賀新提學
  逢辰佐我君 [압운: 君]
  招邀盡吾道
  邂逅亦斯文 [압운: 文]
  街柳黃浮日
  園松翠拂雲 [압운: 雲]
  一杯情可見
  何必更云云 [압운: 云]

--------------------------------------------------

제목: 殘生 一首
압운 글자: 譏, 稀, 肥, 𪚥
원문:
  殘生唯口腹
  謀食每遭譏 [압운: 譏]
  西海靑魚賤
  東溟紫蟹稀 [압운: 稀]
  慾心寧陽滿
  支體可長肥 [압운: 肥]
  一食萬錢者
  勞勞何足𪚥 [압운: 𪚥]

--------------------------------------------------

제목: 遣懷
압운 글자: 隅, 嶇, 無, 株
원문:
  倏忽百年半
  蒼黃東海隅 [압운: 隅]
  吾生元跼蹐
  世路亦崎嶇 [압운: 嶇]
  白髮或時有
  靑山何處無 [압운: 無]
  微吟意不盡
  兀坐似枯株 [압운: 株]

--------------------------------------------------

제목: 天心
압운 글자: 然, 顚, 全, 賢
원문:
  天心非窈冥
  牗民何粲然 [압운: 然]
  昩者自迷路
  數數倒且顚 [압운: 顚]
  仁愛亘萬古
  綱常當百全 [압운: 全]
  悚然不敢怠
  黃卷陪聖賢 [압운: 賢]

--------------------------------------------------

제목: 東京尹公見和前韻。仍送文魚。走筆奉答。
압운 글자: 群, 芬, 雲, 文
원문:
  用兵同鷙鳥
  掃賊似羊群 [압운: 群]
  一境皆承蔭
  三韓共揖芬 [압운: 芬]
  日生天接海
  山近樹浮雲 [압운: 雲]
  偃革今玆兆
  來魚號曰文 [압운: 文]

--------------------------------------------------

제목: 天淸
압운 글자: 靈, 星, 齡, 庭
원문:
  天淸地又寧
  四海仰皇靈 [압운: 靈]
  雨露生朱草
  山川照景星 [압운: 星]
  腐儒遭盛代
  多病引殘齡 [압운: 齡]
  歌詠太平處
  鳥啼苔滿庭 [압운: 庭]

--------------------------------------------------

제목: 每歲
압운 글자: 開, 哉, 苔, 廻
원문:
  每歲床床漏
  愁霖撥不開 [압운: 開]
  下茅今晚矣
  其雨已時哉 [압운: 哉]
  窓破宜明月
  庭閑可綠苔 [압운: 苔]
  只慙霑濕處
  持傘獨低廻 [압운: 廻]

--------------------------------------------------

제목: 我雖
압운 글자: 炊, 脂, 欺, 詩
원문:
  我雖貧陋甚
  不斷朝暮炊 [압운: 炊]
  祗以謀充腹
  何嘗望泣脂 [압운: 脂]
  珍飧時或送
  晚食有誰欺 [압운: 欺]
  方丈應徒飽
  飢腸解吐詩 [압운: 詩]

--------------------------------------------------

제목: 誰歟
압운 글자: 歌, 多, 蘿, 窩
원문:
  誰歟方自適
  長嘯或高歌 [압운: 歌]
  白日坐時永
  靑山行處多 [압운: 多]
  西來參柏樹
  內境想煙蘿 [압운: 蘿]
  畢竟有大欲
  一區安樂窩 [압운: 窩]

--------------------------------------------------

제목: 自詠
압운 글자: 翁, 功, 同, 風
원문:
  迢遞三韓地
  蕭條一牧翁 [압운: 翁]
  樂天知有命
  食祿愧無功 [압운: 功]
  顏厚牛皮讓
  身輕蟬翼同 [압운: 同]
  謳吟音何竟
  祗欲繼豳風 [압운: 風]

--------------------------------------------------

제목: 悠悠
압운 글자: 天, 傳, 年, 然
원문:
  悠悠身與世
  浩浩性其天 [압운: 天]
  賜也言猶中
  參乎道已傳 [압운: 傳]
  瑟希春已暮
  巷陋日如年 [압운: 年]
  萬古風流遠
  吾今獨惘然 [압운: 然]

--------------------------------------------------

제목: 天晴
압운 글자: 風, 攻, 空, 翁
원문:
  天晴欲游睡
  拂面有狂風 [압운: 風]
  閉戶還深坐
  吟詩似近攻 [압운: 攻]
  身閑忘歲月
  心廣裹虛空 [압운: 空]
  愧底尋春興
  時時惱病翁 [압운: 翁]

--------------------------------------------------

제목: 聞鄭司藝還向南京 二首
압운 글자: 多, 跎, 波, 何
원문:
  司業吾良友
  南遷閱歲多 [압운: 多]
  道情甘寂寞
  世事任蹉跎 [압운: 跎]
  華嶽雲埋谷
  楊江月照波 [압운: 波]
  親朋方大用
  書札問如何 [압운: 何]

--------------------------------------------------

제목: 聞鄭司藝還向南京 二首 其二
압운 글자: 離, 時, 詩, 絲
원문:
  牧翁方臥病
  吾友久流離 [압운: 離]
  臺省多同例
  衣冠際盛時 [압운: 時]
  蕭條長閉戶
  慷慨獨吟詩 [압운: 詩]
  公道東風在
  依依吹鬢絲 [압운: 絲]

--------------------------------------------------

제목: 有感
압운 글자: 芬, 文, 紛, 勳
원문:
  古人不可作
  千載揖淸芬 [압운: 芬]
  工部詩爲史
  昌黎韻亦文 [압운: 文]
  天才何卓卓
  物議亦紛紛 [압운: 紛]
  誰識韓山子
  羹墻對放勳 [압운: 勳]

--------------------------------------------------

제목: 幽居
압운 글자: 難, 寒, 闌, 寬
원문:
  幽居日將午
  淸興欲裁難 [압운: 難]
  微雨滴不濕
  東風吹更寒 [압운: 寒]
  眼明花意動
  髮短世情闌 [압운: 闌]
  造物戲人耳
  乘除聊自寬 [압운: 寬]

--------------------------------------------------

제목: 合坐所。招諸君各司議事。穡隨行進退。自愧無所裨益。默稿一首。
압운 글자: 從, 融, 重, 風
원문:
  大事當謀及
  群情在吉從 [압운: 從]
  病餘精力耗
  分外寵光融 [압운: 融]
  柳洞黃猶嫩
  松山翠自重 [압운: 重]
  上天方引逸
  浩蕩對春風 [압운: 風]

--------------------------------------------------

제목: 穡與韓柳巷。同赴曲城。招漆原侍中，吉昌君，康平章，金院使 光秀，鄭月城 暉，尹海平 之彪，李光陽 茂芳，韓政堂 藏，李政堂 韌 皆在。盛饌作樂。曲城以水精環茶合絲帶與穡。玳瑁筆鞘與韓公曰。元巖一席之流傳於後世。卿等之力也。敢以此表吾意。穡等拜受不敢辭。明日吟成三首。
압운 글자: 中, 逢, 豐, 窮
원문:
  七老元巖會
  天留兩侍中 [압운: 中]
  肖形如欲語
  握手每相逢 [압운: 逢]
  戀主忠誠切
  匡時德業豐 [압운: 豐]
  拙文描不盡
  風采耀無窮 [압운: 窮]

--------------------------------------------------

제목: 穡與韓柳巷。同赴曲城。招漆原侍中，吉昌君，康平章，金院使 光秀，鄭月城 暉，尹海平 之彪，李光陽 茂芳，韓政堂 藏，李政堂 韌 皆在。盛饌作樂。曲城以水精環茶合絲帶與穡。玳瑁筆鞘與韓公曰。元巖一席之流傳於後世。卿等之力也。敢以此表吾意。穡等拜受不敢辭。明日吟成三首。 其二
압운 글자: 廻, 杯, 才, 來
원문:
  水精環皎潔
  茶合帶縈廻 [압운: 廻]
  玳瑁藏銀筆
  葡萄艶王杯 [압운: 杯]
  兩生同拜賜
  衆客盡兼才 [압운: 才]
  此會眞難得
  丹靑望後來 [압운: 來]

--------------------------------------------------

제목: 穡與韓柳巷。同赴曲城。招漆原侍中，吉昌君，康平章，金院使 光秀，鄭月城 暉，尹海平 之彪，李光陽 茂芳，韓政堂 藏，李政堂 韌 皆在。盛饌作樂。曲城以水精環茶合絲帶與穡。玳瑁筆鞘與韓公曰。元巖一席之流傳於後世。卿等之力也。敢以此表吾意。穡等拜受不敢辭。明日吟成三首。 其三
압운 글자: 深, 吟, 岑, 尋
원문:
  醉來狂興發
  絃管夜深深 [압운: 深]
  舞拙從他笑
  詩成每自吟 [압운: 吟]
  淸風連鳳沼
  明月滿鯷岑 [압운: 岑]
  欲識大平像
  更於何處尋 [압운: 尋]

--------------------------------------------------

제목: 進賀懶殘子新封福利君。醉飽而歸。
압운 글자: 儒, 孤, 酥, 隅
원문:
  嬾殘眞嬾者
  吟詠似吾儒 [압운: 儒]
  禱聖心無二
  封君德不孤 [압운: 孤]
  香醪淸似水
  蜜粥軟於酥 [압운: 酥]
  我輩豈牢落
  春風吹座隅 [압운: 隅]

--------------------------------------------------

제목: 詠雨 三首
압운 글자: 遲, 詩, 絲, 時
원문:
  花意猶嫌早
  天心却恨遲 [압운: 遲]
  雨師和順序
  老牧喜吟詩 [압운: 詩]
  浩浩迷情境
  疏疏映鬢絲 [압운: 絲]
  一犂南畝興
  歸去是何時 [압운: 時]

--------------------------------------------------

제목: 詠雨 三首 其二
압운 글자: 園, 門, 繁, 樽
원문:
  雨氣漸昏昏
  午雞啼我園 [압운: 園]
  春風不擇物
  老境可關門 [압운: 門]
  四野燒痕沒
  千林花意繁 [압운: 繁]
  新晴郊外去
  佳處倒芳樽 [압운: 樽]

--------------------------------------------------

제목: 詠雨 三首 其三
압운 글자: 年, 天, 煙, 筵
원문:
  石田收未半
  豐稔望今年 [압운: 年]
  一雨已潤物
  萬家方謝天 [압운: 天]
  雲容低曠野
  草色杳輕煙 [압운: 煙]
  漸見春光好
  花開敞錦筵 [압운: 筵]

--------------------------------------------------

제목: 甥朴訔下學來見。喜而志之。
압운 글자: 濃, 風, 功, 穹
원문:
  課罷童蒙學
  歸來喜氣濃 [압운: 濃]
  能言非奮日
  永感又春風 [압운: 風]
  且置成人禮
  須基作聖功 [압운: 功]
  舅翁忠告處
  頭上有蒼穹 [압운: 穹]

--------------------------------------------------

제목: 家貧 欲辦四寸會而未能。乃有此作。
압운 글자: 招, 凋, 苗, 調
원문:
  家貧難辦會
  病間每承招 [압운: 招]
  自笑顏之厚
  人譏鬢已凋 [압운: 凋]
  臨風皆玉樹
  序齒似山苗 [압운: 苗]
  桃李花開遍
  須將芍藥調 [압운: 調]

--------------------------------------------------

제목: 欲出 三首
압운 글자: 吟, 林, 深, 心
원문:
  欲出腰酸甚
  開窓抱膝吟 [압운: 吟]
  孤雲生遠岫
  百鳥噪高林 [압운: 林]
  翰墨光陰迅
  乾坤雨露深 [압운: 深]
  悠悠復唯唯
  我已得安心 [압운: 心]

--------------------------------------------------

제목: 欲出 三首 其二
압운 글자: 陰, 心, 琴, 尋
원문:
  春晚生微暖
  天晴散薄陰 [압운: 陰]
  行雲猶雨意
  臥樹亦花心 [압운: 心]
  寂寂對黃卷
  冷冷調素琴 [압운: 琴]
  孔子深樂處
  更向此中尋 [압운: 尋]

--------------------------------------------------

제목: 欲出 三首 其三
압운 글자: 天, 綿, 煙, 仙
원문:
  風在園中樹
  雲行窓外天 [압운: 天]
  吾心亦飜動
  病勢却纏綿 [압운: 綿]
  樽酒邀明月
  香爐散碧煙 [압운: 煙]
  悠悠可消遣
  不用更求仙 [압운: 仙]

--------------------------------------------------

제목: 三月廿二日。柳厚德送季子𤩳。入贅南京朴氏家。僕出餞天水寺。歸而困甚。吟成一首。
압운 글자: 人, 新, 塵, 身
원문:
  年年三月暮
  迎送洛陽人 [압운: 人]
  之子于歸處
  桃花今又新 [압운: 新]
  天陰疑欲雨
  路靜喜無塵 [압운: 塵]
  久歇猶疲甚
  方知病在身 [압운: 身]

--------------------------------------------------

제목: 廻自天水寺途中 一首
압운 글자: 風, 中, 空, 紅
원문:
  送僧天水寺
  感淚洒春風 [압운: 風]
  海藏知無外
  塵緣怪在中 [압운: 中]
  鴟門花滿谷
  龍岫翠橫空 [압운: 空]
  誰識此時意
  夕陽雲際紅 [압운: 紅]

--------------------------------------------------

제목: 我老 三首
압운 글자: 餘, 魚, 書, 疏
원문:
  老我雖堪喜
  逢場愧有餘 [압운: 餘]
  眼昏看細字
  齒病嚼乾魚 [압운: 魚]
  軟飽眞難繼
  新聯謾自書 [압운: 書]
  親朋時見訪
  不恨鬢毛疏 [압운: 疏]

--------------------------------------------------

제목: 我老 三首 其二
압운 글자: 翁, 桐, 融, 東
원문:
  我老頗自喜
  舊交皆老翁 [압운: 翁]
  樽前花滿樹
  燈下雨鳴桐 [압운: 桐]
  耳亂天方暗
  眸明景自融 [압운: 融]
  情懷隨物轉
  流水日歸東 [압운: 東]

--------------------------------------------------

제목: 我老 三首 其三
압운 글자: 游, 樓, 油, 流
원문:
  我老又閑甚
  春來隨意游 [압운: 游]
  花間傾美酒
  柳外凭高樓 [압운: 樓]
  學士吟紅藥
  元戎立碧油 [압운: 油]
  悠悠宇宙內
  誰似我風流 [압운: 流]

--------------------------------------------------

제목: 南窓
압운 글자: 悠, 流, 留, 游
원문:
  南窓對龍岫
  獨坐思悠悠 [압운: 悠]
  文物與時變
  古今如水流 [압운: 流]
  飛雲天外去
  殘蕊葉間留 [압운: 留]
  幸矣及閑暇
  駕焉頻出游 [압운: 游]

--------------------------------------------------

제목: 送宏幽谷
압운 글자: 今, 侵, 心, 林
원문:
  藏海浮天地
  塵寰亘古今 [압운: 今]
  死生誰得辦
  老病自相侵 [압운: 侵]
  物累迷雙眼
  眞機妙一心 [압운: 心]
  請師無退轉
  功德鬱成林 [압운: 林]

--------------------------------------------------

제목: 通州資福寺住持南可泉。別一年矣。今日來。予談及同年金元粹家難。走筆以贈。兼寄金同年云。
압운 글자: 娛, 儒, 圖, 夫
원문:
  可泉游大都
  久矣伴淸娛 [압운: 娛]
  同榜足豪氣
  邇來成腐儒 [압운: 儒]
  相逢應有數
  多病竟難圖 [압운: 圖]
  支許燈前話
  遙知及老夫 [압운: 夫]

--------------------------------------------------

제목: 有感 三首
압운 글자: 霜, 量, 桑, 鄕
원문:
  茅茨曉來白
  又道有淸霜 [압운: 霜]
  孟夏已幾望
  老夫難可量 [압운: 量]
  祥雲兆折木
  瑞日出扶桑 [압운: 桑]
  世道向交泰
  乞身歸故鄕 [압운: 鄕]

--------------------------------------------------

제목: 有感 三首 其二
압운 글자: 非, 飛, 衣, 機
원문:
  桃李獨何事
  今年多是非 [압운: 非]
  花開逢雪落
  子結見霜飛 [압운: 飛]
  漫興詩盈軸
  淋漓酒滿衣 [압운: 衣]
  有懷方自遣
  不敢便忘機 [압운: 機]

--------------------------------------------------

제목: 有感 三首 其三
압운 글자: 居, 徐, 譽, 廬
원문:
  酒本有佳客
  我今將卜居 [압운: 居]
  乾坤何蕩蕩
  歲月亦徐徐 [압운: 徐]
  幸得一生死
  豈知多毀譽 [압운: 譽]
  淺深無小異
  天地卽吾廬 [압운: 廬]

--------------------------------------------------

제목: 微雨
압운 글자: 天, 煎, 煙, 然
원문:
  微雨不入土
  殘生休問天 [압운: 天]
  居家心尙苦
  當國慮應煎 [압운: 煎]
  紅濕花階露
  靑浮柳市煙 [압운: 煙]
  流光盡可愛
  南畝興茫然 [압운: 然]

--------------------------------------------------

제목: 小娃
압운 글자: 功, 風, 通, 紅
원문:
  小娃梳我髮
  髮短易施功 [압운: 功]
  曲巷涼如雨
  虛堂靜不風 [압운: 風]
  容儀稍修潔
  血脈旋流通 [압운: 通]
  只恨心多慾
  趨塵面發紅 [압운: 紅]

--------------------------------------------------

제목: 走筆奉寄密城，前金海，南京中書三兄第座下。幸同覽。
압운 글자: 支, 詩, 時, 追
원문:
  事鉅時多故
  情深力不支 [압운: 支]
  欲醒三際夢
  且作五言詩 [압운: 詩]
  昆仲同游處
  江山獨立時 [압운: 時]
  𪚥𪚥𪚥𪚥𪚥
  莫使悔難追 [압운: 追]

--------------------------------------------------

제목: 金按廉送茶適至
압운 글자: 來, 哉, 猜, 才
원문:
  我欲寄詩去
  君方送茶來 [압운: 來]
  適在一日間
  幸哉眞幸哉 [압운: 哉]
  雖云偶然爾
  足見無疑猜 [압운: 猜]
  情親卽相感
  故曰通三才 [압운: 才]

--------------------------------------------------

제목: 金按廉送茶適至 其二
압운 글자: 苔, 徊, 埃, 雷
원문:
  淸風吹座隅
  雀啄庭中苔 [압운: 苔]
  寥寥白晝永
  携影空徘徊 [압운: 徊]
  瓦盆汲冷泉
  竹窓無纖埃 [압운: 埃]
  一啜爽五內
  萬竅呼風雷 [압운: 雷]

--------------------------------------------------

제목: 無題
압운 글자: 身, 倫, 眞, 津
원문:
  菜色已浮面
  墨痕將遍身 [압운: 身]
  艱辛難可比
  勇猛尙無倫 [압운: 倫]
  不恨人謀拙
  須參自性眞 [압운: 眞]
  苦中元有樂
  𪚥𪚥度迷津 [압운: 津]

--------------------------------------------------

제목: 奉謝雲巖尊者送茶走筆
압운 글자: 宜, 吹, 時, 詩
원문:
  畏熱近年甚
  追涼何處宜 [압운: 宜]
  雲巖洞門鎖
  石鼎松風吹 [압운: 吹]
  業濁臥病日
  心通分惠時 [압운: 時]
  自然淸五內
  面謝只憑詩 [압운: 詩]

--------------------------------------------------

제목: 白晝
압운 글자: 吟, 心, 林, 音
원문:
  白晝誰高臥
  淸晨我獨吟 [압운: 吟]
  行年過知命
  所欲昧從心 [압운: 心]
  雲卷天如水
  鳥啼風在林 [압운: 林]
  吾生頗自適
  千載有知音 [압운: 音]

--------------------------------------------------

제목: 吾道
압운 글자: 深, 心, 琴, 襟
원문:
  吾道如天大
  君恩似海深 [압운: 深]
  明良方勅命
  忠恕但存心 [압운: 心]
  波動風吹酒
  泉鳴月滿琴 [압운: 琴]
  悠然生野趣
  足以洗煩襟 [압운: 襟]

--------------------------------------------------

제목: 嘗園中櫻桃
압운 글자: 肥, 罪, 稀, 肌
원문:
  旱暵今方甚
  櫻桃亦不肥 [압운: 肥]
  團團堆棐几
  壁壁照苔罪 [압운: 罪]
  薦廟誠爲重
  驚籠賜已稀 [압운: 稀]
  白頭林下契
  聖德欲淪肌 [압운: 肌]

--------------------------------------------------

제목: 午熱
압운 글자: 餘, 裾, 舒, 輿
원문:
  午熱仲旬後
  心昏多病餘 [압운: 餘]
  火雲低屋角
  瀋汗滴衣裾 [압운: 裾]
  倚几身彌困
  吟詩意稍舒 [압운: 舒]
  淸風忽然至
  一快滿堪輿 [압운: 輿]

--------------------------------------------------

제목: 學校 三首
압운 글자: 心, 深, 音, 吟
원문:
  學校邦家脈
  君師天地心 [압운: 心]
  生成功自妙
  敎養澤何深 [압운: 深]
  日對羹墻面
  時聞金石音 [압운: 音]
  自憐方抱病
  几坐獨沈吟 [압운: 吟]

--------------------------------------------------

제목: 學校 三首 其二
압운 글자: 心, 深, 音, 吟
원문:
  今代維新命
  先王未了心 [압운: 心]
  文風方欲振
  聖澤亦云深 [압운: 深]
  白日無私照
  黃鸝送好音 [압운: 音]
  吾生尙強健
  絃誦共謳吟 [압운: 吟]

--------------------------------------------------

제목: 學校 三首 其三
압운 글자: 宮, 龍, 風, 礱
원문:
  愧我無才學
  逢君叨泮宮 [압운: 宮]
  功成將舞獸
  夢斷忽攀龍 [압운: 龍]
  階蘚工隨雨
  庭松喜得風 [압운: 風]
  白頭扶病去
  沙石更磨礱 [압운: 礱]

--------------------------------------------------

제목: 奉寄惠文兄
압운 글자: 傳, 年, 天, 然
원문:
  鏡裏顏俱變
  書中意已傳 [압운: 傳]
  相從送餘日
  不識在何年 [압운: 年]
  爟火蒼苔地
  炊煙碧洞天 [압운: 天]
  唯期鵠峯下
  一笑兩欣然 [압운: 然]

--------------------------------------------------

제목: 中秋雨
압운 글자: 波, 沲, 何, 跎
원문:
  共愛中秋月
  銀河溢素波 [압운: 波]
  尙嫌雲點綴
  況値雨霶沲 [압운: 沲]
  病客情無盡
  姮娥意若何 [압운: 何]
  明年容一賞
  不用嘆蹉跎 [압운: 跎]

--------------------------------------------------

제목: 龍頭敦公臨行。過門告別。
압운 글자: 人, 塵, 輪, 春
원문:
  殘暑猶侵我
  新涼乍可人 [압운: 人]
  心應在山水
  身已離風塵 [압운: 塵]
  雲散明江練
  天高耿月輪 [압운: 輪]
  泊舟登佛殿
  祝上奉千春 [압운: 春]

--------------------------------------------------

제목: 邊孝子詩卷占看字
압운 글자: 寬, 鸞, 盤, 看
원문:
  次子亦可喜
  邊公方自寬 [압운: 寬]
  碧天將躍鳳
  翠竹正停鸞 [압운: 鸞]
  筆勁玉爲箸
  詩圓珠走盤 [압운: 盤]
  科名摘鬚爾
  早使兩親看 [압운: 看]

--------------------------------------------------

제목: 哭內院監主龜谷大禪師
압운 글자: 孫, 尊, 園, 原
원문:
  龜谷衣冠冑
  去爲臨濟孫 [압운: 孫]
  貌淸心自寂
  言簡道彌尊 [압운: 尊]
  蓮社風吹座
  松山月滿園 [압운: 園]
  無從見隻履
  老淚洒秋原 [압운: 原]

--------------------------------------------------

제목: 題姜摠郞詩卷
압운 글자: 儀, 稀, 衣, 揮
원문:
  侍郞吾愛甚
  籍甚有風儀 [압운: 儀]
  子道今云備
  君恩亦所稀 [압운: 稀]
  靑天臨舜殿
  白日照萊衣 [압운: 衣]
  老我徒歆羨
  南牕筆一揮 [압운: 揮]

--------------------------------------------------

제목: 伏値主上殿下省歛南郊。無由陪侍。吟成一首。
압운 글자: 初, 墟, 書, 舒
원문:
  聖主憂民事
  南郊省歛初 [압운: 初]
  黃雲連壟畝
  翠蓋映村墟 [압운: 墟]
  休咎王風着
  豐凶國史書 [압운: 書]
  老臣瞻望處
  便覺日行舒 [압운: 舒]

--------------------------------------------------

제목: 正音
압운 글자: 爲, 移, 虧, 時
원문:
  正音今已矣
  老我復何爲 [압운: 爲]
  耿耿操心苦
  區區逐物移 [압운: 移]
  黃花猶未吐
  明月又將虧 [압운: 虧]
  秉燭當勤樂
  豐年適此時 [압운: 時]

--------------------------------------------------

제목: 昨日迓無及于郊外。歸而困臥。晨興有感。
압운 글자: 來, 猜, 回, 嵬
원문:
  萬事難前定
  孤生愧後來 [압운: 來]
  道非𪚥所盡
  身與世相猜 [압운: 猜]
  成壞終多變
  因緣定幾回 [압운: 回]
  君親圖報處
  願意自崔嵬 [압운: 嵬]

--------------------------------------------------

제목: 奉寄幻菴
압운 글자: 行, 陽, 嘗, 茫
원문:
  師閑方絶學
  我老始尋行 [압운: 行]
  紅樹浮秋氣
  靑山照夕陽 [압운: 陽]
  詩情聊自遣
  道味與誰嘗 [압운: 嘗]
  異日同歸處
  飛雲共渺茫 [압운: 茫]

--------------------------------------------------

제목: 孤生
압운 글자: 依, 暉, 非, 歸
원문:
  孤生何孑孑
  多病更依依 [압운: 依]
  筆硯消長日
  壺觴對落暉 [압운: 暉]
  世情隨處變
  吾道至今非 [압운: 非]
  對鏡每自笑
  白頭胡不歸 [압운: 歸]

--------------------------------------------------

제목: 石房寺夜聞泉聲
압운 글자: 崖, 佳, 階, 齋
원문:
  石寺臨深壑
  飛泉繞斷崖 [압운: 崖]
  連筒來自遠
  隔壁聽尤佳 [압운: 佳]
  頗訝風生枕
  還疑雨滴階 [압운: 階]
  自然淸五內
  絶勝得心齋 [압운: 齋]

--------------------------------------------------

제목: 迂叟見訪
압운 글자: 巡, 臣, 新, 神
원문:
  迂叟居仙洞
  乘槎海上巡 [압운: 巡]
  一身爲說客
  六字表功臣 [압운: 臣]
  典故牢籠盡
  詩聯鍛煉新 [압운: 新]
  有時過陋巷
  發語有精神 [압운: 神]

--------------------------------------------------

제목: 卽事
압운 글자: 初, 墟, 疏, 廬
원문:
  海上無纖靄
  風高十月初 [압운: 初]
  微黃歸樹木
  嫩綠減郊墟 [압운: 墟]
  義氣誰能壯
  衰鬚我更疏 [압운: 疏]
  扁舟欲南去
  漢水有田廬 [압운: 廬]

--------------------------------------------------

제목: 獨坐
압운 글자: 違, 飛, 非, 扉
원문:
  獨坐虛堂靜
  何曾與物違 [압운: 違]
  林間聞雀噪
  空外見鳶飛 [압운: 飛]
  自得眞難驗
  天游未必非 [압운: 非]
  猶欣無俗事
  草色映苔扉 [압운: 扉]

--------------------------------------------------

제목: 從惠民局衆官索藥。爲奴病也。
압운 글자: 丹, 寬, 難, 官
원문:
  先王念民病
  設局散還丹 [압운: 丹]
  邪氣如氷釋
  恩波似海寬 [압운: 寬]
  長鬚方苦痛
  老眼亦艱難 [압운: 難]
  書札無由惜
  哀矜在衆官 [압운: 官]

--------------------------------------------------

제목: 聞省歛志喜
압운 글자: 民, 因, 春, 臣
원문:
  天地方成物
  君臣在養民 [압운: 民]
  翠華將欲動
  玉粒已相因 [압운: 因]
  警蹕千門日
  敢藏萬戶春 [압운: 春]
  他年傳美事
  雅頌採詞臣 [압운: 臣]

--------------------------------------------------

제목: 紀事
압운 글자: 眞, 身, 塵, 辰
원문:
  中原今路梗
  消息半非眞 [압운: 眞]
  事變不旋踵
  功成難保身 [압운: 身]
  孤懸遼野月
  暗起薊門塵 [압운: 塵]
  海內淸如鏡
  終當樂盛辰 [압운: 辰]

--------------------------------------------------

제목: 有感
압운 글자: 知, 岐, 移, 追
원문:
  念昔登長道
  逢人似奮知 [압운: 知]
  相隨行半日
  又別向他岐 [압운: 岐]
  飛絮風中起
  浮萍水上移 [압운: 移]
  南牕獨坐處
  耿耿固難追 [압운: 追]

--------------------------------------------------

제목: 謁西隣。不遇而歸。
압운 글자: 稀, 扉, 違, 輝
원문:
  起晏時將午
  霜毛照鏡稀 [압운: 稀]
  西隣回綠野
  北里謁黃扉 [압운: 扉]
  我懶身仍病
  公勤禮不違 [압운: 違]
  里仁天下美
  玉潤更交輝 [압운: 輝]

--------------------------------------------------

제목: 獨坐 二首
압운 글자: 催, 來, 廻, 臺
원문:
  牧翁方獨坐
  歲月苦相催 [압운: 催]
  日影花間轉
  風聲樹上來 [압운: 來]
  道情聊自驗
  世變竟難廻 [압운: 廻]
  何處堪棲托
  乾坤一釣臺 [압운: 臺]

--------------------------------------------------

제목: 獨坐 二首 其二
압운 글자: 林, 吟, 心, 深
원문:
  又起江南興
  新黃著橘林 [압운: 林]
  買舟何日去
  費我十年吟 [압운: 吟]
  流水隨歸意
  長風激壯心 [압운: 心]
  行藏難自斷
  天地聖恩深 [압운: 深]

--------------------------------------------------

제목: 爲都令公作
압운 글자: 閑, 難, 間, 韓
원문:
  老儒無適用
  多病幸投閑 [압운: 閑]
  每被徵文急
  尤驚對句難 [압운: 難]
  精誠發腸內
  光彩應眉間 [압운: 間]
  敢願扶明主
  仁風播九韓 [압운: 韓]

--------------------------------------------------

제목: 送朴氏女適人
압운 글자: 行, 晴, 榮, 情
원문:
  外氏今衰老
  憐渠壯有行 [압운: 行]
  漢江𪚥𪚥海
  萬里放新晴 [압운: 晴]
  往日遭家禍
  他年享世榮 [압운: 榮]
  病中難送汝
  默默獨含情 [압운: 情]

--------------------------------------------------

제목: 天晴
압운 글자: 遲, 詩, 時, 思
원문:
  小雨增寒氣
  朝來欲起遲 [압운: 遲]
  擁衾尤有味
  援筆又題詩 [압운: 詩]
  雲物凄淸際
  川原淨麗時 [압운: 時]
  神形亦強健
  偶得勝精思 [압운: 思]

--------------------------------------------------

제목: 有感
압운 글자: 非, 扉, 微, 飛
원문:
  朋友近來稀
  漸知吾道非 [압운: 非]
  悠悠磨鐵硯
  寂寂掩苔扉 [압운: 扉]
  細雨山寒重
  長林野曙微 [압운: 微]
  孤生足幽味
  南望雁橫飛 [압운: 飛]

--------------------------------------------------

제목: 何處
압운 글자: 天, 賢, 篇, 傳
원문:
  何處可歸田
  悠悠頭上天 [압운: 天]
  江山皆有主
  行止敢希賢 [압운: 賢]
  形影風塵袖
  精神月露篇 [압운: 篇]
  相知古來少
  名字謾流傳 [압운: 傳]

--------------------------------------------------

제목: 昨訪新平君。入謁鄭月城。皆設酌。半酣而歸。
압운 글자: 餘, 初, 蛆, 虛
원문:
  親交同甲最
  父執七旬餘 [압운: 餘]
  問疾謝遲慢
  論懷探治初 [압운: 初]
  嘉肴似炰鳳
  美酒更浮蛆 [압운: 蛆]
  半醉發高興
  白雲行碧虛 [압운: 虛]

--------------------------------------------------

제목: 伏想郊宮。吟成一首。
압운 글자: 心, 林, 吟, 今
원문:
  講武當農隙
  思危在聖心 [압운: 心]
  長星明照地
  剛鬣遠辭林 [압운: 林]
  衆悅三驅法
  臣將五字吟 [압운: 吟]
  弛張須並用
  樹立更光今 [압운: 今]

--------------------------------------------------

제목: 賜田收租人去有感
압운 글자: 深, 心, 林, 琴
원문:
  聖代恩何重
  衰年感更深 [압운: 深]
  人譏謀口腹
  自愧判身心 [압운: 心]
  短棹鳴沙浦
  疏籬映竹林 [압운: 林]
  欲歸誰我止
  只有一張琴 [압운: 琴]

--------------------------------------------------

제목: 仲冬朔日有詠
압운 글자: 歸, 非, 輝, 磯
원문:
  仲冬今又至
  何日我方歸 [압운: 歸]
  寂寂歲將晚
  紛紛人已非 [압운: 非]
  長星猶吐焰
  列宿頓揚輝 [압운: 輝]
  坐想黃驪路
  柴扉向釣磯 [압운: 磯]

--------------------------------------------------

제목: 哭尹母崔氏
압운 글자: 勤, 曛, 雲, 墳
원문:
  門生有淚服
  千里請之勤 [압운: 勤]
  孤竹鍾餘澤
  臨川帶夕曛 [압운: 曛]
  水流悲急澗
  山密慘浮雲 [압운: 雲]
  應使三韓地
  新成下馬墳 [압운: 墳]

--------------------------------------------------

제목: 遣興
압운 글자: 顏, 閑, 山, 間
원문:
  餘生政如寄
  白髮映蒼顏 [압운: 顏]
  天地容吾老
  詩書伴我閑 [압운: 閑]
  閉門猶白晝
  開戶卽靑山 [압운: 山]
  情境悠然甚
  自疑圖畫間 [압운: 間]

--------------------------------------------------

제목: 赴耆老會。歸而有詠。
압운 글자: 衣, 微, 晞, 歸
원문:
  溫室初移席
  淸香欲染衣 [압운: 衣]
  一心雖迫切
  𪚥𪚥尙稀微 [압운: 微]
  寶樹風如動
  瑤蓮露未晞 [압운: 晞]
  明知是幻境
  白髮苦思歸 [압운: 歸]

--------------------------------------------------

제목: 獨坐
압운 글자: 庭, 櫺, 靑, 甁
원문:
  獨坐思無盡
  何曾出戶庭 [압운: 庭]
  冥心對經卷
  游目數窓櫺 [압운: 櫺]
  蘿月紛紛白
  鄕山渺渺靑 [압운: 靑]
  鮮酲須用酒
  爐火近銀甁 [압운: 甁]

--------------------------------------------------

제목: 都目狀。今日進呈。
압운 글자: 遷, 賢, 先, 然
원문:
  歲抄開銓席
  時英盡序遷 [압운: 遷]
  曾聞一吏足
  況値數公賢 [압운: 賢]
  所以待群下
  由來從祖先 [압운: 先]
  吾今更流汗
  添席尙依然 [압운: 然]

--------------------------------------------------

제목: 門生崔判書崇謙携酒來
압운 글자: 臺, 來, 材, 回
원문:
  仲冬寒已甚
  朝日上山臺 [압운: 臺]
  座主隱几臥
  門生携酒來 [압운: 來]
  風雲開盛朝
  天地育英材 [압운: 材]
  一醉誠非易
  從今更幾回 [압운: 回]

--------------------------------------------------

제목: 門生崔判書崇謙携酒來 其二
압운 글자: 臺, 來, 材, 回
원문:
  漢鼎如山重
  高風揖釣臺 [압운: 臺]
  知心非我事
  繼踵有誰來 [압운: 來]
  久廢經綸器
  虛生棟樑材 [압운: 材]
  明知脈不病
  正氣自然回 [압운: 回]

--------------------------------------------------

제목: 門生崔判書崇謙携酒來 其三
압운 글자: 臺, 來, 材, 回
원문:
  平生重風采
  擧動汙靈臺 [압운: 臺]
  政事羞先進
  文章愧後來 [압운: 來]
  欲從誰問道
  況是我非材 [압운: 材]
  門外水東注
  悠悠何日回 [압운: 回]

--------------------------------------------------

제목: 我狂
압운 글자: 方, 荒, 將, 岡
원문:
  我其發出狂
  蹜蹜顧四方 [압운: 方]
  膽烏止誰屋
  家耄遜于荒 [압운: 荒]
  涉水其無涯
  心憂亦孔將 [압운: 將]
  今天其命哲
  鳳凰飛高岡 [압운: 岡]

--------------------------------------------------

제목: 歲暮
압운 글자: 疏, 虛, 廬, 舒
원문:
  歲暮江山靜
  吾生齒髮疏 [압운: 疏]
  乞歸謀已熟
  療病術皆虛 [압운: 虛]
  塵滿陳蕃榻
  天低諸葛廬 [압운: 廬]
  幽懷竟未已
  長嘯幾時舒 [압운: 舒]

--------------------------------------------------

제목: 城南
압운 글자: 闌, 寒, 韓, 冠
원문:
  城南居最僻
  況此歲將闌 [압운: 闌]
  樹老風聲急
  天高日色寒 [압운: 寒]
  文章兼兩漢
  氣像冠三韓 [압운: 韓]
  剩得閑中味
  何須更掛冠 [압운: 冠]

--------------------------------------------------

제목: 謝江陵廉使送生鮑
압운 글자: 書, 魚, 餘, 廬
원문:
  人從東海至
  遺我按廉書 [압운: 書]
  喜動還羞澁
  齒搖難決魚 [압운: 魚]
  明珠日照後
  翠帶牽風餘 [압운: 餘]
  行李幸多暇
  更宜恩幣廬 [압운: 廬]

--------------------------------------------------

제목: 時哉
압운 글자: 山, 斑, 間, 還
원문:
  時哉可歸去
  尙憐終南山 [압운: 山]
  耿耿一心赤
  蕭蕭雙鬢斑 [압운: 斑]
  農功畎畝上
  僧話風月間 [압운: 間]
  自足避塵世
  時看飛鳥還 [압운: 還]

--------------------------------------------------

제목: 自詠
압운 글자: 歟, 疏, 魚, 舒
원문:
  牧翁眞足矣
  只欠賦歸歟 [압운: 歟]
  風月攻吾短
  詩書與世疏 [압운: 疏]
  紛紛市有虎
  汲汲食無魚 [압운: 魚]
  賴是忘機久
  浮雲共卷舒 [압운: 舒]

--------------------------------------------------

제목: 得金君弼同年詩次韻
압운 글자: 村, 論, 昏, 樽
원문:
  山雲連大野
  煙火淡孤村 [압운: 村]
  避亂雖𪚥恐
  爲文要細論 [압운: 論]
  君猶雙鬢綠
  我已兩眸昏 [압운: 昏]
  京洛鶯花近
  應須對酒樽 [압운: 樽]

--------------------------------------------------

제목: 遣興
압운 글자: 移, 誰, 巵, 師
원문:
  悠悠天地闊
  氣化自推移 [압운: 移]
  四大皆非我
  三生果是誰 [압운: 誰]
  日斜詩滿紙
  雪落酒盈巵 [압운: 巵]
  乘化聊歸盡
  何須百世師 [압운: 師]

--------------------------------------------------

제목: 遁村來過云。將與陶隱。守歲靈隱寺。中菴所居也。
압운 글자: 塵, 春, 峋, 新
원문:
  中菴出日本
  道氣絶纖塵 [압운: 塵]
  二李慰獨夜
  三韓知幾春 [압운: 春]
  氷崖紆犖确
  雲嶺聳嶙峋 [압운: 峋]
  偃臥想高會
  如聞佳句新 [압운: 新]

--------------------------------------------------

제목: 謝西京朴令公餽歲
압운 글자: 春, 眞, 句, 塵
원문:
  威稜蓋平壤
  歲律近新春 [압운: 春]
  相餽文雖具
  從知意甚眞 [압운: 眞]
  江流何衮衮
  原隰更句句 [압운: 句]
  遙想嵩山不
  天晴不起塵 [압운: 塵]

--------------------------------------------------

제목: 廉東亭回見訪
압운 글자: 回, 來, 材, 杯
원문:
  轉藏千函去
  循山八葉回 [압운: 回]
  道情甘自得
  忠㦝勸將來 [압운: 來]
  腹有煙霞氣
  身爲梁棟材 [압운: 材]
  西郊春草綠
  更擬共傾杯 [압운: 杯]

--------------------------------------------------

제목: 同柳巷勞東亭
압운 글자: 違, 歸, 微, 暉
원문:
  春日欣初永
  吾曹惜暫違 [압운: 違]
  相逢便傾倒
  共慰早來歸 [압운: 歸]
  小雨盈庭暗
  和風拂袖微 [압운: 微]
  歌呼勤秉燭
  世事逐斜暉 [압운: 暉]

--------------------------------------------------

제목: 曉吟 三首
압운 글자: 眠, 天, 連, 年
원문:
  孟孫語且臥
  仲孫方爛眠 [압운: 眠]
  老翁強起早
  日上東南天 [압운: 天]
  馬邑春草生
  驪江雲樹連 [압운: 連]
  終當携童冠
  歸去樂餘年 [압운: 年]

--------------------------------------------------

제목: 曉吟 三首 其二
압운 글자: 枝, 湄, 絲, 貽
원문:
  春風吹我林
  蓓蕾生我枝 [압운: 枝]
  春風吹我池
  淪漪盈我湄 [압운: 湄]
  春風吹我鬢
  日日添素絲 [압운: 絲]
  素絲誰復緇
  祗念孫謀貽 [압운: 貽]

--------------------------------------------------

제목: 曉吟 三首 其三
압운 글자: 淸, 聲, 生, 盟
원문:
  貽謀將如何
  源潔流斯淸 [압운: 淸]
  直木無曲影
  正樂無淫聲 [압운: 聲]
  我躬不積善
  何以示後生 [압운: 生]
  茫茫天地內
  誰與吾同盟 [압운: 盟]

--------------------------------------------------

제목: 微雨
압운 글자: 浮, 油, 休, 流
원문:
  微雨庭中暗
  輕煙屋上浮 [압운: 浮]
  年光近寒食
  春澤似䣷油 [압운: 油]
  玩物閑尤甚
  吟詩老不休 [압운: 休]
  錦官紅濕處
  髣髴想風流 [압운: 流]

--------------------------------------------------

제목: 得同甲白雲師持書來者云。今在羅州興龍寺。
압운 글자: 祠, 時, 吹, 師
원문:
  纔離迦智寺
  又奉惠宗祠 [압운: 祠]
  得失皆由命
  因緣自有時 [압운: 時]
  猿枝雲裏掛
  鯨浪日邊吹 [압운: 吹]
  的是安心處
  他年更問師 [압운: 師]

--------------------------------------------------

제목: 伏値主上殿下觀獵南郊。病躬末由陪侍。悵然吟成一首。
압운 글자: 平, 兵, 輕, 晴
원문:
  天地扶神聖
  邦家屬大平 [압운: 平]
  非因講田獵
  何以詰戎兵 [압운: 兵]
  微雨灑不濕
  和風吹更輕 [압운: 輕]
  病臣無所執
  安坐念陰晴 [압운: 晴]

--------------------------------------------------

제목: 有感
압운 글자: 儀, 微, 飛, 歸
원문:
  茫茫天地內
  秩秩有威儀 [압운: 儀]
  日月循黃道
  星辰拱紫微 [압운: 微]
  萍浮隨水動
  絮落逐風飛 [압운: 飛]
  整頓知誰力
  歸人宜早歸 [압운: 歸]

--------------------------------------------------

제목: 三月初八日。主上殿下移御泉洞。以故宰相許綱宅爲宮闕。曉起盥櫛。將赴諸君之列。吟成一首。
압운 글자: 雄, 窮, 風, 工
원문:
  表海封彊大
  開城體勢雄 [압운: 雄]
  龍盤知有守
  燕翼及無窮 [압운: 窮]
  遍地春浮氣
  淸塵曉起風 [압운: 風]
  封君蒙異渥
  頌禱愧非工 [압운: 工]

--------------------------------------------------

제목: 野人騎馬過毬庭。遇御史被繫。求書。走筆以請。
압운 글자: 門, 昏, 論, 言
원문:
  野人驕亦甚
  騎馬過宮門 [압운: 門]
  忽値靑驄過
  不知眞彼昏 [압운: 昏]
  原情應誤犯
  按法在輕論 [압운: 論]
  萬乞垂憐察
  呼前一賜言 [압운: 言]

--------------------------------------------------

제목: 晨興
압운 글자: 平, 淸, 聲, 名
원문:
  起晏身猶困
  吟高氣始平 [압운: 平]
  南樓對山好
  北牖有風淸 [압운: 淸]
  野馬牕間影
  林鶯枕上聲 [압운: 聲]
  悠悠逐流水
  何處可逃名 [압운: 名]

--------------------------------------------------

제목: 金恭立。欲復職以榮其親。求予言。予言誰聽用。乃作一首。
압운 글자: 貽, 遠, 知, 闈
원문:
  久廢言雖聽
  初生命自貽 [압운: 貽]
  行藏非造次
  請托漸乖遠 [압운: 遠]
  天也吾何與
  時乎子可知 [압운: 知]
  春風吹欲盡
  惜汝念庭闈 [압운: 闈]

--------------------------------------------------

제목: 腰酸
압운 글자: 消, 燒, 宵, 遙
원문:
  面皺吾何與
  塵埋鏡欲消 [압운: 消]
  腰酸自難忍
  火烈瓦頻燒 [압운: 燒]
  百歲經長日
  千山度永宵 [압운: 宵]
  若爲忘有我
  與物共逍遙 [압운: 遙]

--------------------------------------------------

제목: 三月廿五喜雨 三首
압운 글자: 生, 耕, 平, 聲
원문:
  杳杳運天道
  悠悠觀我生 [압운: 生]
  殘生但求飽
  好雨又催耕 [압운: 耕]
  藥物扶衰病
  詩聯表大平 [압운: 平]
  綠陰庭院靜
  危坐聽鷄聲 [압운: 聲]

--------------------------------------------------

제목: 三月廿五喜雨 三首 其二
압운 글자: 生, 耕, 平, 聲
원문:
  城上濃雲壓
  田間新水生 [압운: 生]
  問誰曾學稼
  恨我未歸耕 [압운: 耕]
  岩岫煙鬟隱
  陂塘鏡面平 [압운: 平]
  白頭無限意
  寄我詠詩聲 [압운: 聲]

--------------------------------------------------

제목: 三月廿五喜雨 三首 其三
압운 글자: 生, 耕, 平, 聲
원문:
  忽逢時雨至
  便覺裕民生 [압운: 生]
  豐草馬初牧
  高田人欲耕 [압운: 耕]
  溪浮花已盡
  雲起樹俱平 [압운: 平]
  更似丹靑妙
  誰添點滴聲 [압운: 聲]

--------------------------------------------------

제목: 城南
압운 글자: 降, 牕, 江, 腔
원문:
  城南一區僻
  愛靜我心降 [압운: 降]
  老樹高於屋
  群峯近在牕 [압운: 牕]
  野雲歸鵠嶺
  庭月照驪江 [압운: 江]
  獨立舒長嘯
  淸豪自滿腔 [압운: 腔]

--------------------------------------------------

제목: 奈何
압운 글자: 前, 煙, 泉, 天
원문:
  奈何汝不念
  民瘼倍於前 [압운: 前]
  海賊猿緣木
  鄕兵鶴避煙 [압운: 煙]
  攀蘿渡深壑
  倚石掬飛泉 [압운: 泉]
  如蹈無人地
  興言淚洒天 [압운: 天]

--------------------------------------------------

제목: 鄭宗之入城見訪
압운 글자: 光, 章, 場, 狂
원문:
  宗之素多病
  幸此面浮光 [압운: 光]
  疆記少居右
  蒙求多在章 [압운: 章]
  先生持使節
  上將闢科場 [압운: 場]
  未見情非淺
  相逢喜欲狂 [압운: 狂]

--------------------------------------------------

제목: 奉寄東北面都巡問和寧尹張公 孝溫
압운 글자: 營, 情, 平, 名
원문:
  和寧森畫戟
  巡問闢蓮營 [압운: 營]
  望重軍民任
  恩均夷夏情 [압운: 情]
  觀鯨雲海動
  放馬霽郊平 [압운: 平]
  避地仍開府
  他年頌美名 [압운: 名]

--------------------------------------------------

제목: 晴極
압운 글자: 天, 憐, 田, 然
원문:
  晴極知將雨
  人窮怨在天 [압운: 天]
  始應垂警戒
  終必賜恩憐 [압운: 憐]
  綠草乾中谷
  黃埃起下田 [압운: 田]
  呑聲哭不盡
  獨立思茫然 [압운: 然]

--------------------------------------------------

제목: 韓柳巷追至江岸。權大夫又來。皆有子壻輩隨之。祖道旣訖。登小峯。臨流縱眺。又飮數杯相別。舟中獨坐一首。
압운 글자: 遊, 頭, 流, 舟
원문:
  我有登臨興
  公懷夙昔遊 [압운: 遊]
  江湖明在眼
  霜雪獨蒙頭 [압운: 頭]
  渺渺三山境
  悠悠萬里流 [압운: 流]
  含杯相別後
  騎馬上行舟 [압운: 舟]

--------------------------------------------------

제목: 風止落帆
압운 글자: 村, 門, 奔, 恩
원문:
  朝潮引寧渡
  夕陽巖串村 [압운: 村]
  一𪚥遶山路
  數家臨水門 [압운: 門]
  落帆將止宿
  引纜尙爭奔 [압운: 奔]
  拜手謝風伯
  深蒙天地恩 [압운: 恩]

--------------------------------------------------

제목: 幽居
압운 글자: 吟, 深, 禽, 心
원문:
  幽居無宂事
  病客獨長吟 [압운: 吟]
  風定樹容重
  雨多苔色深 [압운: 深]
  倚筇看鬪蟻
  欹枕聽啼禽 [압운: 禽]
  足以樂天命
  悠悠君子心 [압운: 心]

--------------------------------------------------

제목: 十九日立秋
압운 글자: 秋, 樓, 休, 舟
원문:
  我病思消暑
  天憐又立秋 [압운: 秋]
  蟬聲遶風榻
  雁影近星樓 [압운: 樓]
  保養當加謹
  驅馳且少休 [압운: 休]
  新涼可人意
  江上有扁舟 [압운: 舟]

--------------------------------------------------

제목: 夜雨連明
압운 글자: 虛, 居, 魚, 疏
원문:
  夜雨連平旦
  新涼滿大虛 [압운: 虛]
  長吟無好句
  多病且安居 [압운: 居]
  世泰方歸馬
  身衰可釣魚 [압운: 魚]
  秋風胡不去
  白髮已蕭疏 [압운: 疏]

--------------------------------------------------

제목: 同柳巷勞圃隱。豚犬亦與。
압운 글자: 頻, 新, 塵, 倫
원문:
  萬里奔馳再
  中年聚散頻 [압운: 頻]
  交情臨老重
  世事與愁新 [압운: 新]
  樓壓城南野
  門無陌上塵 [압운: 塵]
  一尊相對處
  亦足以明倫 [압운: 倫]

--------------------------------------------------

제목: 同柳巷邀光陽君。觀夏課諸生。有雨不宜露坐。乃於龜山寺。刻燭賦詩。敎官設酌。微醉而歸。從者柳巷次子尙敬，吾豚犬種學，種善，門生宋文中。而適値者金淛，姜淮仲，辛權，朴貫，柳謙也。
압운 글자: 來, 才, 杯, 頹
원문:
  二老翶翔去
  諸公邂逅來 [압운: 來]
  登山生道味
  刻燭見天才 [압운: 才]
  庭草窓含日
  松風滿酒杯 [압운: 杯]
  斯文與名敎
  只恐兩摧頹 [압운: 頹]

--------------------------------------------------

제목: 聞上相觀戰艦江上 三首
압운 글자: 東, 戎, 空, 雄
원문:
  戰艦橫江上
  威風振日東 [압운: 東]
  經營屬能吏
  指授在元戎 [압운: 戎]
  雪棹灑平野
  檣烏飛遠空 [압운: 空]
  寇平蹺足待
  武略蓋群雄 [압운: 雄]

--------------------------------------------------

제목: 聞上相觀戰艦江上 三首 其二
압운 글자: 山, 閑, 斑, 還
원문:
  小雨城南路
  浮雲野外山 [압운: 山]
  傍林知鳥靜
  望寺羡僧閑 [압운: 閑]
  顏帶得酒暈
  鬢添憂國斑 [압운: 斑]
  何當陪笑語
  直到夕陽還 [압운: 還]

--------------------------------------------------

제목: 聞上相觀戰艦江上 三首 其三
압운 글자: 游, 舟, 休, 愁
원문:
  我本居江國
  時從漁者游 [압운: 游]
  綠蓑宜冒雨
  明月好行舟 [압운: 舟]
  到老歸無所
  如今戰不休 [압운: 休]
  官舡尙格鬪
  足以慰吾愁 [압운: 愁]

--------------------------------------------------

제목: 急雨
압운 글자: 蛇, 沙, 花, 華
원문:
  急急來何處
  雲間逆電蛇 [압운: 蛇]
  忽聞鳴屋瓦
  旋見走庭沙 [압운: 沙]
  泛溢如翻海
  紛披只惜花 [압운: 花]
  誰知千載下
  納麓想重華 [압운: 華]

--------------------------------------------------

제목: 陪吉昌君，韓昌城。謁廣平侍中。以目病不接客。
압운 글자: 勳, 雲, 云, 曛
원문:
  高名溢夷夏
  耆德冠親勳 [압운: 勳]
  八幕賓如玉
  塡街馬似雲 [압운: 雲]
  疏慵方自責
  尊重更何云 [압운: 云]
  歸臥虛堂上
  長吟到夕曛 [압운: 曛]

--------------------------------------------------

제목: 有感 三首
압운 글자: 貧, 新, 遵, 神
원문:
  謀生本知足
  遇事每羞貧 [압운: 貧]
  婚禮由來重
  人倫自此新 [압운: 新]
  奢非吾所尙
  儉豈我當遵 [압운: 遵]
  違衆與從俗
  徒然勞我神 [압운: 神]

--------------------------------------------------

제목: 有感 三首 其二
압운 글자: 長, 床, 揚, 芳
원문:
  夜雨侵茅屋
  衰翁感嘆長 [압운: 長]
  自持工部傘
  誰對子瞻床 [압운: 床]
  獨宿彌岑寂
  長歌欲奮揚 [압운: 揚]
  悠悠千載下
  幾箇襲餘芳 [압운: 芳]

--------------------------------------------------

제목: 有感 三首 其三
압운 글자: 生, 輕, 精, 聲
원문:
  固窮思聖訓
  多病感浮生 [압운: 生]
  垂裕豈不重
  引恬當勿輕 [압운: 輕]
  諂驕無也久
  典禮講難精 [압운: 精]
  只幸家徒壁
  長吟對雨聲 [압운: 聲]

--------------------------------------------------

제목: 蒸梨
압운 글자: 嘗, 腸, 藏, 墻
원문:
  瓦甑蒸梨出
  書堂盡意嘗 [압운: 嘗]
  微酸生齒舌
  餘熱入肝腸 [압운: 腸]
  食氣俄消歇
  眠魔便走藏 [압운: 藏]
  燕京欲深夜
  曾記叫門墻 [압운: 墻]

--------------------------------------------------

제목: 秋夜
압운 글자: 床, 腸, 茫, 霜
원문:
  秋夜涼如水
  孤生偃在床 [압운: 床]
  燈光猜兩眼
  酒氣鬪衰腸 [압운: 腸]
  洙泗應蕭索
  唐虞更渺茫 [압운: 茫]
  有心空耿耿
  雙鬢已凝霜 [압운: 霜]

--------------------------------------------------

제목: 韓淸城。邀順興君及僕。賞蓮于其外舅別墅之池。僕適疾作。順興有微恙。人事多乖如此。走筆寄呈。
압운 글자: 悠, 遊, 秋, 流
원문:
  老境宜疏曠
  狂謀漸謬悠 [압운: 悠]
  自知違雅望
  天又靳淸遊 [압운: 遊]
  翠蓋煙浮水
  紅粧露洗秋 [압운: 秋]
  玉人相對處
  誰與共風流 [압운: 流]

--------------------------------------------------

제목: 獨坐又賦
압운 글자: 池, 詩, 持, 之
원문:
  淸城遊別野
  蓞菼照𪚥池 [압운: 池]
  獨酌門生酒
  高吟里老詩 [압운: 詩]
  露珠圓自瀉
  風蓋倚相持 [압운: 持]
  白鷺來何處
  樊川想牧之 [압운: 之]

--------------------------------------------------

제목: 是日有雨又賦
압운 글자: 淸, 行, 聲, 名
원문:
  賞蓮心自妙
  對酒跡彌淸 [압운: 淸]
  我俗難參座
  兒閑得代行 [압운: 行]
  氤氳鼻端氣
  點滴耳邊聲 [압운: 聲]
  興味誰描得
  丹靑謾有名 [압운: 名]

--------------------------------------------------

제목: 同淸城訪東嘉君李光輔
압운 글자: 樓, 州, 秋, 頭
원문:
  近市如深洞
  臨門有小樓 [압운: 樓]
  仙風來上界
  茗飮卽中州 [압운: 州]
  浮世仍多事
  他鄕又一秋 [압운: 秋]
  煙蘿捷徑在
  獨恨白吾頭 [압운: 頭]

--------------------------------------------------

제목: 李浩然見訪
압운 글자: 前, 淪, 天, 然
원문:
  夏遇驪江上
  秋逢鵠嶺前 [압운: 前]
  君狂猶钁鑠
  我弱更沈淪 [압운: 淪]
  陋巷煙浮地
  高樓岫際天 [압운: 天]
  何如兩無事
  到處共飄然 [압운: 然]

--------------------------------------------------

제목: 急雨
압운 글자: 空, 蘢, 風, 翁
원문:
  急雨來淸曉
  輕雷隱遠空 [압운: 空]
  苔痕方滑澤
  山色更蔥蘢 [압운: 蘢]
  坐對東窓日
  吟來北牗風 [압운: 風]
  有懷誰與語
  思見鹿皮翁 [압운: 翁]

--------------------------------------------------

제목: 讀史
압운 글자: 容, 同, 松, 空
원문:
  奸計天或相
  忠言時不容 [압운: 容]
  國危私黨偏
  君弱偶人同 [압운: 同]
  卞玉參燕石
  山苗蔭澗松 [압운: 松]
  潸然抆淸淚
  掩𪚥向晴空 [압운: 空]

--------------------------------------------------

제목: 老來
압운 글자: 安, 難, 蘭, 欄
원문:
  老來爲世棄
  欲少得心安 [압운: 安]
  嘯詠閑中慣
  營求病後難 [압운: 難]
  愁連秦地樹
  夢絶漢宮蘭 [압운: 蘭]
  天運茫無際
  悠然獨倚欄 [압운: 欄]

--------------------------------------------------

제목: 几坐
압운 글자: 庭, 霆, 寧, 冥
원문:
  几坐淸風榻
  神遊堯舜庭 [압운: 庭]
  好生施雨露
  討罪擊雷霆 [압운: 霆]
  日出雲皆散
  天淸地又寧 [압운: 寧]
  忽然私意動
  氣像已冥冥 [압운: 冥]

--------------------------------------------------

제목: 午夢
압운 글자: 便, 聯, 全, 傳
원문:
  地僻閉門可
  秋涼高枕便 [압운: 便]
  氣變俄混沌
  事雜更牽聯 [압운: 聯]
  的實只居半
  依俙難記全 [압운: 全]
  周官廢已久
  占法有誰傳 [압운: 傳]

--------------------------------------------------

제목: 柳巷樓上小酌
압운 글자: 酥, 膚, 濡, 鉤
원문:
  舊釀淸如水
  新炊軟似酥 [압운: 酥]
  稍欣宜齒舌
  便覺潤肌膚 [압운: 膚]
  氣走毫鋩動
  光翻墨跡濡 [압운: 濡]
  不慙詩句拙
  光彩似銀鉤 [압운: 鉤]

--------------------------------------------------

제목: 聞圓齋辭世哭之
압운 글자: 心, 吟, 沈, 襟
원문:
  科場初識面
  諫院共論心 [압운: 心]
  法酒邀吾酌
  新詩許我吟 [압운: 吟]
  寄懷雲靄靄
  乘興夜沈沈 [압운: 沈]
  歲月今無幾
  胡然淚洒襟 [압운: 襟]

--------------------------------------------------

제목: 聞圓齋辭世哭之 其二
압운 글자: 人, 貧, 新, 親
원문:
  志潔難趨世
  才高少可人 [압운: 人]
  擊奸非賣直
  養拙自安貧 [압운: 貧]
  寵在書筵舊
  恩從爵邑新 [압운: 新]
  天胡奪榮養
  堂上有慈親 [압운: 親]

--------------------------------------------------

제목: 聞圓齋辭世哭之 其三
압운 글자: 傷, 長, 涼, 忙
원문:
  浮生誰不死
  今日我偏傷 [압운: 傷]
  公道如天大
  私情與水長 [압운: 長]
  秋山橫暗淡
  曉雨送凄涼 [압운: 涼]
  薤曲那堪聽
  銘旌去似忙 [압운: 忙]

--------------------------------------------------

제목: 秋日
압운 글자: 人, 晨, 新, 塵
원문:
  我老支多病
  秋涼似故人 [압운: 人]
  薄雲行碧落
  疏雨灑淸晨 [압운: 晨]
  開戶思無極
  抽毫興自新 [압운: 新]
  江東有歸路
  何日離風塵 [압운: 塵]

--------------------------------------------------

제목: 夜長
압운 글자: 生, 情, 淸, 聲
원문:
  夜長眠不穩
  直欲舍吾生 [압운: 生]
  曉冷起來早
  稍欣凝道情 [압운: 情]
  山明初日出
  樹近細風淸 [압운: 淸]
  只恐有塵事
  門庭聞履聲 [압운: 聲]

--------------------------------------------------

제목: 紀事
압운 글자: 餘, 初, 虛, 書
원문:
  漢水沄沄去
  三峯萬仞餘 [압운: 餘]
  營周攻位後
  胤保景岡初 [압운: 初]
  秘錄傳昭代
  離宮照碧虛 [압운: 虛]
  花原外孫盛
  史筆獨聯書 [압운: 書]

--------------------------------------------------

제목: 柳巷招游藉田別墅賞蓮。以病辭。
압운 글자: 花, 支, 詩, 時
원문:
  同游唯柳巷
  別業有蓮花 [압운: 花]
  細雨蓑衣在
  衰年藥物支 [압운: 支]
  悠悠保殘喘
  往往得新詩 [압운: 詩]
  高興無由廢
  承招又此時 [압운: 時]

--------------------------------------------------

제목: 自詠
압운 글자: 存, 孫, 園, 喧
원문:
  竊位虛名耳
  傳家餘慶存 [압운: 存]
  雖貧恨無女
  未老幸多孫 [압운: 孫]
  雨暗桑麻徑
  秋深芋栗園 [압운: 園]
  團圓度歲月
  何必避塵喧 [압운: 喧]

--------------------------------------------------

제목: 早興
압운 글자: 衣, 稀, 機, 非
원문:
  仲秋涼已甚
  病骨可綿衣 [압운: 衣]
  疏屋風相透
  殘星曉正稀 [압운: 稀]
  爲仁是安宅
  趨利是危機 [압운: 機]
  及此心無累
  分明悟昨非 [압운: 非]

--------------------------------------------------

제목: 勸耕
압운 글자: 收, 休, 謀, 酬
원문:
  分田蒙國制
  下種得秋收 [압운: 收]
  近見人心巧
  多將地力休 [압운: 休]
  爾無深作弊
  我亦熟歸謀 [압운: 謀]
  茅舍同來往
  良辰共獻酬 [압운: 酬]

--------------------------------------------------

제목: 西隣邀游藉田莊。喜甚卽題。
압운 글자: 然, 仙, 聯, 煙
원문:
  坐想南郊路
  聯鞍興渺然 [압운: 然]
  寂寥無騎從
  蕭洒似神仙 [압운: 仙]
  雨後平原淨
  天涯疊嶂聯 [압운: 聯]
  更敎吾輩去
  田舍大平煙 [압운: 煙]

--------------------------------------------------

제목: 述懷
압운 글자: 恩, 昏, 門, 喧
원문:
  許國老臣意
  賜田明主恩 [압운: 恩]
  雖然心尙赤
  奈此眼從昏 [압운: 昏]
  鵠嶺天低屋
  驪江月照門 [압운: 門]
  所居何用必
  只欲避塵喧 [압운: 喧]

--------------------------------------------------

제목: 柳代言夫人元氏挽詞
압운 글자: 家, 和, 霞, 斜
원문:
  北原元大姓
  西海柳名家 [압운: 家]
  早寡身心苦
  多孫閥閱和 [압운: 和]
  山橫浮曙日
  風細散朝霞 [압운: 霞]
  回首驪江上
  迢迢一路斜 [압운: 斜]

--------------------------------------------------

제목: 題呂摠郞出按慶尙道詩卷 名稱
압운 글자: 秋, 憂, 樓, 流
원문:
  民瘼東南甚
  蕭條草木秋 [압운: 秋]
  喜君方銳意
  使我得寬憂 [압운: 憂]
  處處煙生棟
  州州月滿樓 [압운: 樓]
  古人行樂耳
  誰復繼風流 [압운: 流]

--------------------------------------------------

제목: 陪吉昌君。謁漆原侍中。
압운 글자: 康, 香, 方, 昌
원문:
  漆原今故老
  八秩更強康 [압운: 康]
  日照浮光氣
  風來散酒香 [압운: 香]
  仙家非上界
  佛境卽西方 [압운: 方]
  童子頻隅坐
  提携荷吉昌 [압운: 昌]

--------------------------------------------------

제목: 疥
압운 글자: 安, 干, 難, 肝
원문:
  風土乍云異
  身心何得安 [압운: 安]
  氣行如不順
  膚受便相干 [압운: 干]
  鳥爪爬猶鈍
  龜毛刮更難 [압운: 難]
  終宵耿無夢
  恐阻血歸肝 [압운: 肝]

--------------------------------------------------

제목: 送惠生僧統住嚴川
압운 글자: 親, 倫, 新, 淳
원문:
  儒釋相非久
  誰知我獨親 [압운: 親]
  跡雖爲佛子
  心不廢人倫 [압운: 倫]
  歲月萱堂靜
  雲山紺宇新 [압운: 新]
  講餘時定省
  風俗想還淳 [압운: 淳]

--------------------------------------------------

제목: 寄呈幻菴走筆
압운 글자: 由, 遊, 秋, 舟
원문:
  垂老難相會
  浮生不自由 [압운: 由]
  可能違素約
  而忍負淸遊 [압운: 遊]
  歲月如流水
  江山欲暮秋 [압운: 秋]
  公無靳飛錫
  我亦上扁舟 [압운: 舟]

--------------------------------------------------

제목: 西隣乃子判書進酒食。公召僕侑座。醉飽而歸。
압운 글자: 時, 巵, 移, 期
원문:
  慈孝交相處
  艱危未甚時 [압운: 時]
  嘉殽堆棐案
  美酒滿金巵 [압운: 巵]
  簷際山光入
  庭隅日影移 [압운: 移]
  醉歸多感激
  幸値大平期 [압운: 期]

--------------------------------------------------

제목: 我自
압운 글자: 遊, 樓, 流, 休
원문:
  我自饒秋興
  誰其共夜遊 [압운: 遊]
  月明宜對酒
  山好可登樓 [압운: 樓]
  葉葉如雲薄
  光陰與水流 [압운: 流]
  可憐陶靖節
  乘化歎行休 [압운: 休]

--------------------------------------------------

제목: 多病
압운 글자: 休, 秋, 憂, 求
원문:
  多病甘疏慢
  衰年可退休 [압운: 休]
  草荒鄕井暮
  雲斷海山秋 [압운: 秋]
  筆硯聊相托
  簞瓢不足憂 [압운: 憂]
  只憐無藥物
  倉卒向人求 [압운: 求]

--------------------------------------------------

제목: 松山道中
압운 글자: 危, 時, 棋, 私
원문:
  騎馬登山頂
  緣雲坂甚危 [압운: 危]
  雖非丸走日
  猶勝筍來時 [압운: 時]
  宇宙如褰幙
  閭閻似布棋 [압운: 棋]
  有懷誰與語
  不獨爲吾私 [압운: 私]

--------------------------------------------------

제목: 哭辛判事云吉
압운 글자: 來, 材, 裁, 廻
원문:
  少也始相識
  水金閭往來 [압운: 來]
  牧民流惠澤
  取友盡英材 [압운: 材]
  魯國香今歇
  公州錦已裁 [압운: 裁]
  意長身世促
  流水竟難廻 [압운: 廻]

--------------------------------------------------

제목: 答張子溫東北面巡問使送年魚
압운 글자: 來, 苔, 胎, 陪
원문:
  兵馬常常靜
  年魚陣陣來 [압운: 來]
  素書如映雪
  陋巷欲生苔 [압운: 苔]
  屛跡同麟角
  無心食豹胎 [압운: 胎]
  何時循海去
  談笑暫時陪 [압운: 陪]

--------------------------------------------------

제목: 金左尹自咸昌至。喜而志之。
압운 글자: 新, 塵, 人, 頻
원문:
  鼓盆歌已闋
  赴闕喜方新 [압운: 新]
  虛職終無祿
  渾身又染塵 [압운: 塵]
  西京將作客
  東海政無人 [압운: 人]
  握手還如夢
  應須會面頻 [압운: 頻]

--------------------------------------------------

제목: 宿南政堂別墅
압운 글자: 眠, 便, 天, 仙
원문:
  數日舟中宿
  今宵突上眠 [압운: 眠]
  安危隨處見
  燥濕逐時便 [압운: 便]
  山密雲生谷
  霜淸月滿天 [압운: 天]
  悠然少塵趣
  便恐似神仙 [압운: 仙]

--------------------------------------------------

제목: 是日禹令公，朴令公携酒來。是夜南京尹與判官來餉。
압운 글자: 初, 與, 魚, 胥
원문:
  宰省俱臨後
  府官同訪初 [압운: 初]
  杯盤眞錯落
  情興儘容與 [압운: 與]
  自訝纏錢鶴
  誰歌彈鋏魚 [압운: 魚]
  醉來聊就枕
  不復夢華胥 [압운: 胥]

--------------------------------------------------

제목: 雜興 三首
압운 글자: 山, 閑, 還, 顏
원문:
  淘米田間水
  搬柴籬畔山 [압운: 山]
  居貧心自樂
  病退跡仍閑 [압운: 閑]
  邑宰或饋問
  隣翁時往還 [압운: 還]
  悠悠度旬浹
  豪氣欲浮顏 [압운: 顏]

--------------------------------------------------

제목: 雜興 三首 其二
압운 글자: 庭, 經, 靈, 靑
원문:
  縱目覽京邑
  鞠躬趨闕庭 [압운: 庭]
  歸來謁黃閣
  退臥閱金經 [압운: 經]
  久已忘聲色
  眞堪養性靈 [압운: 靈]
  時時出門望
  天際數峯靑 [압운: 靑]

--------------------------------------------------

제목: 雜興 三首 其三
압운 글자: 煙, 緣, 泉, 仙
원문:
  繚繞似有意
  村家朝暮煙 [압운: 煙]
  傍簷凝不去
  透壁巧相緣 [압운: 緣]
  氣鬱心如火
  眸昏淚逬泉 [압운: 泉]
  何當遠廚竈
  曣日似神仙 [압운: 仙]

--------------------------------------------------

제목: 鄭宗之携乃子應斗。盛酒饌來餉。且以床榻見遺。
압운 글자: 師, 時, 虧, 誰
원문:
  斯文不墜地
  吾友敢爲師 [압운: 師]
  廢黜已多日
  遭逢應有時 [압운: 時]
  論交世相厚
  見子禮無虧 [압운: 虧]
  更送陳蕃榻
  高懸欲待誰 [압운: 誰]

--------------------------------------------------

제목: 大舍求豆腐來餉
압운 글자: 新, 身, 人, 民
원문:
  菜羹無味久
  豆腐截昉新 [압운: 新]
  便見宜疏齒
  眞堪養老身 [압운: 身]
  魚蓴思越客
  羊酪想胡人 [압운: 人]
  我土斯爲美
  皇天善育民 [압운: 民]

--------------------------------------------------

제목: 昨與浩然。約同訪霽亭。
압운 글자: 亭, 星, 屛, 寧
원문:
  耆舊彫零盡
  天留一霽亭 [압운: 亭]
  歆風唯小子
  伴月似明星 [압운: 星]
  江水橫羅帶
  雲山列錦屛 [압운: 屛]
  相携拜床下
  始得我心寧 [압운: 寧]

--------------------------------------------------

제목: 崔契長元濡。携乃子御史。以酒肉來僕。適韓公宅醉飽而散。
압운 글자: 求, 留, 州, 樓
원문:
  淸樽非易得
  大胾亦難求 [압운: 求]
  寂寞窮居冷
  懽忻短景留 [압운: 留]
  詩名齊輔國
  物望重荊州 [압운: 州]
  獨愧韓山子
  高吟百尺樓 [압운: 樓]

--------------------------------------------------

제목: 早興
압운 글자: 盤, 觀, 寒, 漫
원문:
  突熱穩眠席
  牕明進食盤 [압운: 盤]
  養身無異術
  循性匪他觀 [압운: 觀]
  書劍人將老
  江山歲又寒 [압운: 寒]
  微吟寄幽興
  天際路漫漫 [압운: 漫]

--------------------------------------------------

제목: 村家
압운 글자: 規, 眉, 窺, 詩
원문:
  居鄕從世上
  結屋案前規 [압운: 規]
  四角全如口
  中心細似眉 [압운: 眉]
  門從山作對
  牕可月來窺 [압운: 窺]
  我欲遂居此
  應敎牛解詩 [압운: 詩]

--------------------------------------------------

제목: 浮階習儀
압운 글자: 時, 儀, 巵, 詩
원문:
  歲歲子之半
  君臣精意時 [압운: 時]
  天寒嘗酒味
  日晏習朝儀 [압운: 儀]
  伊我曾拖笏
  其誰不盡巵 [압운: 巵]
  南京望松岳
  懷古獨吟詩 [압운: 詩]

--------------------------------------------------

제목: 小雨述懷 二首
압운 글자: 天, 篇, 仙, 傳
원문:
  疏雨洒白日
  片雲行碧天 [압운: 天]
  山川忽改觀
  對偶又成篇 [압운: 篇]
  久矣心無累
  翛然骨欲仙 [압운: 仙]
  浮生得意處
  難與俗人傳 [압운: 傳]

--------------------------------------------------

제목: 小雨述懷 二首 其二
압운 글자: 靈, 靑, 霆, 零
원문:
  群材自豪傑
  二氣亦英靈 [압운: 靈]
  髮與雪爭白
  眼將山共靑 [압운: 靑]
  大空呑積水
  迅景逐流霆 [압운: 霆]
  一嘯立於獨
  雲端疏雨零 [압운: 零]

--------------------------------------------------

제목: 與花山君權公，前密直李公詣內起居。都堂召議公事。設堂食。醉飽而歸。
압운 글자: 霜, 堂, 梁, 強
원문:
  詣內修朝禮
  蕭蕭鬢似霜 [압운: 霜]
  蒙恩拜宣醞
  議事集都堂 [압운: 堂]
  救溺須舟楫
  扶傾要棟梁 [압운: 梁]
  明知天道在
  國老尙康強 [압운: 強]

--------------------------------------------------

제목: 主人夫婦來餉
압운 글자: 人, 醇, 新, 塵
원문:
  盛代容儒老
  明窓謝主人 [압운: 人]
  蒸餻氣猶熱
  壓酒味仍醇 [압운: 醇]
  山海寒容寂
  茅茨曉色新 [압운: 新]
  庶將同伏臘
  久已離風塵 [압운: 塵]

--------------------------------------------------

제목: 同花山君詣公偕行。遇崔判事元濡。餞水原府使李契長舒元。朴政堂來會。
압운 글자: 人, 隣, 春, 塵
원문:
  我老貧無物
  君強惠及人 [압운: 人]
  旌旄行有日
  酒肉乞諸隣 [압운: 隣]
  鳥絶千山雪
  鶯遷萬木春 [압운: 春]
  他年循吏傳
  會見播芳塵 [압운: 塵]

--------------------------------------------------

제목: 浮生
압운 글자: 時, 遲, 籬, 辭
원문:
  浮生誰信命
  晚節尙趨時 [압운: 時]
  夜永吟彌苦
  天寒起自遲 [압운: 遲]
  村煙出欹棟
  野日照疏籬 [압운: 籬]
  足以寄幽興
  依然歸去辭 [압운: 辭]

--------------------------------------------------

제목: 送淸風安使君
압운 글자: 師, 時, 岐, 詩
원문:
  作吏自多術
  喜君家有師 [압운: 師]
  淸風如昨日
  黃閣又他時 [압운: 時]
  月白樓千尺
  雲晴麥兩岐 [압운: 岐]
  登臨觀稼處
  更讀送君詩 [압운: 詩]

--------------------------------------------------

제목: 謝東亭送新米
압운 글자: 長, 黃, 嘗, 莊
원문:
  天地生成大
  田家興味長 [압운: 長]
  層層風浪翠
  片片野雲黃 [압운: 黃]
  老我方求飽
  今年又得嘗 [압운: 嘗]
  卜隣曾有約
  甓寺近沙莊 [압운: 莊]

--------------------------------------------------

제목: 乍晴
압운 글자: 吟, 心, 尋, 音
원문:
  簷聲方雨坐
  窓影又晴吟 [압운: 吟]
  縱是尋常事
  能移方寸心 [압운: 心]
  池蛙喧乍止
  野鶻去難尋 [압운: 尋]
  摸寫紛紛處
  誰知正始音 [압운: 音]

--------------------------------------------------

제목: 群雀
압운 글자: 禾, 窩, 羅, 何
원문:
  夜宿庭中樹
  朝啄城外禾 [압운: 禾]
  群飛政得意
  各謂安樂窩 [압운: 窩]
  那知豪俠兒
  挾彈張罻羅 [압운: 羅]
  黃鵠游四海
  望絶將奈何 [압운: 何]

--------------------------------------------------

제목: 老境
압운 글자: 生, 晴, 明, 盟
원문:
  老境無餘事
  憂君與養生 [압운: 生]
  持身隨節序
  屈指數陰晴 [압운: 晴]
  樽酒忘衰病
  詩篇頌聖明 [압운: 明]
  平生無一欠
  只敗白鴟盟 [압운: 盟]

--------------------------------------------------

제목: 謝海州牧使送小螺醯
압운 글자: 形, 汀, 甁, 櫺
원문:
  大海浩無岸
  小螺微有形 [압운: 形]
  欲尋漁者路
  細雨白沙汀 [압운: 汀]
  玉粒朝盈案
  金波晝灧甁 [압운: 甁]
  方知用心處
  散髮倚風櫺 [압운: 櫺]

--------------------------------------------------

제목: 呈柳巷
압운 글자: 哉, 杯, 苔, 陪
원문:
  乖離今未幾
  對雨思悠哉 [압운: 哉]
  着屐仍持傘
  登樓欲擧杯 [압운: 杯]
  里閭遮碧柳
  庭院澁靑苔 [압운: 苔]
  寂寞眞乘興
  高游願日陪 [압운: 陪]

--------------------------------------------------

제목: 雨後有懷柳巷
압운 글자: 吟, 深, 陰, 襟
원문:
  雨暗恨相阻
  天晴思共吟 [압운: 吟]
  樓頭與山近
  屐齒尙泥深 [압운: 深]
  鳥影來天際
  蟬聲出樹陰 [압운: 陰]
  懷人頻起立
  不覺整衣襟 [압운: 襟]

--------------------------------------------------

제목: 寄張子溫令公
압운 글자: 衰, 機, 垂, 歸
원문:
  避地公猶壯
  關門我已衰 [압운: 衰]
  還丹扶病勢
  節鉞總軍機 [압운: 機]
  忠義須全美
  功名要永垂 [압운: 垂]
  松軒吾執友
  事定早携歸 [압운: 歸]

--------------------------------------------------

제목: 賀門生尹代言 就
압운 글자: 榮, 明, 生, 平
원문:
  代言爲世慕
  喜子繼吾榮 [압운: 榮]
  地位超文武
  絲綸近聖明 [압운: 明]
  鈴平餘慶在
  旌善寵光生 [압운: 生]
  夙夜當惟允
  岩廊有倚平 [압운: 平]

--------------------------------------------------

제목: 奉謝西海李美生廉使送雀
압운 글자: 飛, 肥, 扉, 饑
원문:
  雲間辭遠逝
  野外喜低飛 [압운: 飛]
  豈免日相逼
  皆言秋更肥 [압운: 肥]
  老翁臨棐案
  走吏叩苔扉 [압운: 扉]
  一封書札至
  足以慰朝饑 [압운: 饑]

--------------------------------------------------

제목: 題江陵廉使徐九思佐郞詩卷。母在江陵府。
압운 글자: 名, 行, 明, 平
원문:
  觀風舊游處
  草木已知名 [압운: 名]
  況有老親在
  誰如君此行 [압운: 行]
  山高鴦宇列
  海闊蜃樓明 [압운: 明]
  我獨耳聞耳
  天公胡不平 [압운: 平]

--------------------------------------------------

제목: 不得請自賦
압운 글자: 危, 疑, 時, 涯
원문:
  一身渾是病
  末路自來危 [압운: 危]
  寡助𪚥生𪚥
  多𪚥𪚥𪚥疑 [압운: 疑]
  山中雲暗處
  江上月明時 [압운: 時]
  不得飄然去
  始憐生有涯 [압운: 涯]

--------------------------------------------------

제목: 安心
압운 글자: 江, 窓, 雙, 缸
원문:
  安心且堅坐
  不用望驪江 [압운: 江]
  紺嶽雲連屋
  長湍月照窓 [압운: 窓]
  殘生已無幾
  淸景可爲雙 [압운: 雙]
  豈乏蝦魚喫
  唯消酒滿缸 [압운: 缸]

--------------------------------------------------

제목: 庚午正月七日。赤城兪判事。以酒一甁，月餠，油餠同一器。生鮮一首送至。
압운 글자: 油, 魚, 初, 虛
원문:
  團團疑皓月
  箇箇煮新油 [압운: 油]
  久矣已無酒
  幸哉仍有魚 [압운: 魚]
  世情非復舊
  交道尙如初 [압운: 初]
  細事所關大
  吾詩無一虛 [압운: 虛]

--------------------------------------------------

제목: 立春前日
압운 글자: 夜, 者, 野, 舍
원문:
  明日當立春
  今日卽除夜 [압운: 夜]
  寒暄隔無多
  何幸見粲者 [압운: 者]
  生物荷天地
  仁風扇朝野 [압운: 野]
  尙冀如鼓琴
  安閑老田舍 [압운: 舍]

--------------------------------------------------

제목: 有感
압운 글자: 虛, 初, 居, 餘
원문:
  大輪天作合
  哲命實非虛 [압운: 虛]
  配匹生民始
  乾坤定位初 [압운: 初]
  幾人嗟死別
  獨我共貧居 [압운: 居]
  積善保偕老
  庶幾流慶餘 [압운: 餘]

--------------------------------------------------

제목: 心詩一首。寄呈松軒。
압운 글자: 臨, 今, 金, 心
원문:
  方寸虛靈地
  明明上帝臨 [압운: 臨]
  廻看包往古
  直視燭來今 [압운: 今]
  照處眞如鏡
  同時可斷金 [압운: 金]
  何當一樽酒
  相對細論心 [압운: 心]

--------------------------------------------------

제목: 自詠
압운 글자: 生, 輕, 情, 聲
원문:
  昔日憐吾老
  逢春感物生 [압운: 生]
  淚多雙眼暗
  慾少一身輕 [압운: 輕]
  耿耿思鄕意
  悠悠去國情 [압운: 情]
  閉窓將就睡
  枕上又風聲 [압운: 聲]

--------------------------------------------------

제목: 馳中童呈所志於松軒。不能不動于懷。
압운 글자: 中, 忠, 重, 窮
원문:
  心在風塵外
  身居縲絏中 [압운: 中]
  問誰成我志
  謀我有誰忠 [압운: 忠]
  雨露霑濡闊
  江山往復重 [압운: 重]
  松軒肯相恤
  終不哭途窮 [압운: 窮]

--------------------------------------------------

제목: 庚午八月十三日。到咸昌。狎送官近侍郞將朱仁起回程。附呈兩侍中。
압운 글자: 人, 新, 塵, 茵
원문:
  老來常依客
  命也豈關人 [압운: 人]
  到處靑山好
  吟詩白髮新 [압운: 新]
  廟堂垂雨露
  鄕里隔風塵 [압운: 塵]
  世味都消盡
  難忘醉吐茵 [압운: 茵]

--------------------------------------------------

제목: 寄三峯
압운 글자: 身, 人, 濃, 東
원문:
  爲儒早知命
  學佛又忘身 [압운: 身]
  回首都迷院
  三峯似送人 [압운: 人]
  世利秋毫小
  交情粥面濃 [압운: 濃]
  任敎中齟齬
  百折水流東 [압운: 東]

--------------------------------------------------

제목: 上都堂
압운 글자: 蓮, 便, 先, 年
원문:
  身似粘泥絮
  心同帶雨蓮 [압운: 蓮]
  廟堂如見記
  貼字許從便 [압운: 便]
  寧海尋親舊
  韓山拜祖先 [압운: 先]
  有時游甓寺
  歷懇祝堯年 [압운: 年]

--------------------------------------------------

제목: 有感
압운 글자: 輕, 明, 生, 聲
원문:
  我有一大錯
  欲擧千鈞輕 [압운: 輕]
  爲欠臨事懼
  又昧知人明 [압운: 明]
  縱悔亦已矣
  萬死幸一生 [압운: 生]
  獨坐每惕若
  縮口時出聲 [압운: 聲]

--------------------------------------------------

제목: 我寓
압운 글자: 方, 涼, 香, 康
원문:
  我寓菩提寺
  獨占西上方 [압운: 方]
  溪聲帶雨急
  樹影涵風涼 [압운: 涼]
  境寂有佳致
  心空生妙香 [압운: 香]
  白衣大士在
  庶與斯民康 [압운: 康]

--------------------------------------------------

제목: 偶題 三首
압운 글자: 忘, 黃, 涼, 裳
원문:
  淡泊昔相守
  是非今兩忘 [압운: 忘]
  正音師甫白
  幽意到羲黃 [압운: 黃]
  雨枕溪聲急
  晴窓樹影涼 [압운: 涼]
  登樓更閑適
  山翠滴衣裳 [압운: 裳]

--------------------------------------------------

제목: 偶題 三首 其二
압운 글자: 忘, 黃, 涼, 裳
원문:
  𪚥𪚥元無憾
  吾君未敢忘 [압운: 忘]
  少曾分皀白
  久矣戰玄黃 [압운: 黃]
  雲雨俄多變
  乾坤又一涼 [압운: 涼]
  何如大平日
  沈醉舞霓裳 [압운: 裳]

--------------------------------------------------

제목: 偶題 三首 其三
압운 글자: 忘, 黃, 涼, 裳
원문:
  說有千金重
  恩何一飯忘 [압운: 忘]
  持身愼平素
  遇事濟蒼黃 [압운: 黃]
  谷密山光合
  樓高月色涼 [압운: 涼]
  卽今塵慮盡
  便欲製荷裳 [압운: 裳]

--------------------------------------------------

제목: 岑侍者告歸開天。走筆寄呈幻菴國師。
압운 글자: 圖, 儒, 漚, 盧
원문:
  永日無人處
  高樓成佛圖 [압운: 圖]
  忽逢岑侍者
  面赤愧衰儒 [압운: 儒]
  賢聖雲間電
  虛空海上漚 [압운: 漚]
  何時造方丈
  相對共胡盧 [압운: 盧]

--------------------------------------------------

제목: 洪武壬申夏四月十四日。上使司楯郞傳旨二子興於言事失實之罪。今皆例貶矣。卿心豈得安可居江外。臣穡蹈舞謝恩。卽出至普賢院。有雨小留。
압운 글자: 離, 隨, 碑, 遲
원문:
  國主垂憐愍
  家人慣別離 [압운: 離]
  蒼黃無客送
  寂寞有孫隨 [압운: 隨]
  明月輝鷹劍
  靑苔蝕馬碑 [압운: 碑]
  雨來成小歇
  天亦慰遲遲 [압운: 遲]

--------------------------------------------------

제목: 宿臨津金龜聯判事野莊
압운 글자: 予, 疏, 廬, 書
원문:
  氷雪曾過此
  江山似識予 [압운: 予]
  地腴耕稼好
  人少往來疏 [압운: 疏]
  枉慕淵明秫
  深慙葛亮廬 [압운: 廬]
  寄言金判事
  借我樂琴書 [압운: 書]

--------------------------------------------------

제목: 十五日。宿幸州柳令公野莊。
압운 글자: 天, 年, 便, 賢
원문:
  曾說山頭寺
  遙臨海角天 [압운: 天]
  勸予來避暑
  屈指已經年 [압운: 年]
  美酒精神暢
  嘉飧口腹便 [압운: 便]
  女奴勤接待
  更覺主人賢 [압운: 賢]

--------------------------------------------------

제목: 弟兄
압운 글자: 江, 邦, 雙, 缸
원문:
  弟兄居異縣
  夫婦隔重江 [압운: 江]
  地近同千里
  天遙共一邦 [압운: 邦]
  永懷心合一
  獨處影成雙 [압운: 雙]
  汝輩知吾否
  魚肥酒滿缸 [압운: 缸]

--------------------------------------------------

제목: 冠嶽山禪覺菴澈首座。惠草佐飯石茸。
압운 글자: 雲, 聞, 芬, 分
원문:
  我吟江上月
  師臥嶺頭雲 [압운: 雲]
  蹤跡雖然異
  音聲似得聞 [압운: 聞]
  幸今垂茂渥
  從此揖淸芬 [압운: 芬]
  何日身強健
  風窓語夜分 [압운: 分]

--------------------------------------------------

제목: 歧灘長橋。送判書朴壯元還歸田舍。
압운 글자: 仙, 然, 天, 延
원문:
  酒困身成病
  詩魔骨欲仙 [압운: 仙]
  人坐難免此
  吾輩亦飄然 [압운: 然]
  細草野如海
  長橋虹掛天 [압운: 天]
  幸哉田舍近
  後會莫遷延 [압운: 延]

--------------------------------------------------

제목: 十六日。門生徐楊根送涼席四張。作此幷謝前日携一僧統來訪。
압운 글자: 凝, 僧, 浮, 秋
원문:
  文風今不絶
  國脈古來凝 [압운: 凝]
  須畫江樓會
  同遊有好僧 [압운: 僧]
  坐我金花上
  綵花三面浮 [압운: 浮]
  涼風俄滿座
  六月亦淸秋 [압운: 秋]

--------------------------------------------------

제목: 奉謝江陵鄭令公問遺
압운 글자: 陵, 層, 僧, 勝
원문:
  單身臥甓寺
  厚意荷江陵 [압운: 陵]
  海味眞多品
  山行知幾層 [압운: 層]
  腥宜及來客
  素可共居僧 [압운: 僧]
  會面當陳謝
  臨風感不勝 [압운: 勝]

--------------------------------------------------

제목: 興法堂頭將入院。來過甓寺。予與古鏡翁。同浮舟。賞蓮郡池。
압운 글자: 尊, 喧, 言, 昏
원문:
  蓮也眞君子
  亭亭勢自尊 [압운: 尊]
  豈耽林外靜
  不避邑中喧 [압운: 喧]
  逐客欣相遇
  禪翁默不言 [압운: 言]
  嗅香如有得
  洗盡一生昏 [압운: 昏]

--------------------------------------------------


전체 시에서 가장 많이 사용된 압운 글자:
時: 80회
心: 78회
天: 71회
深: 65회
吟: 64회
詩: 63회
餘: 62회
生: 58회
難: 56회
書: 53회
風: 52회
門: 52회
人: 51회
林: 49회
秋: 48회
山: 46회
來: 46회
明: 46회
間: 45회
寒: 45회


전체 시에서 가장 많이 사용된 압운 세트(상위 20개):
山, 閑, 間, 還: 22회
煩, 門, 喧, 尊: 13회
端, 官, 闌, 難: 10회
壁, 滴, 敵, 激: 7회
團, 飡, 酸, 看: 6회
初, 書, 虛, 予: 6회
林, 音, 陰, 吟: 6회
亭, 靑, 庭, 形: 5회
團, 飱, 酸, 看: 5회
迎, 輕, 生, 情: 4회
鄕, 荒, 裳, 涼: 4회
悲, 時, 遲, 思: 4회
方, 妨, 堂, 鄕: 4회
風, 公, 通, 蓬: 4회
乾, 難, 盤, 還: 4회
悲, 姿, 知, 期: 3회
關, 還, 顏, 攀: 3회
微, 暉, 稀, 衣: 3회
堂, 香, 長, 岡: 3회
境, 影, 冷, 省: 3회
