<title>有感 丁未元日</title>,<text>歲除春意發。窓日向遲遲。白首無他事。能知庶▣期。</text>
<title>述懷 丁酉七月日寓意</title>,<text>夙抱林泉志。胡行二十年。君民多負罪。人世少留憐。知舊晨星逝。妻兒朝露先。遯村餘四老。 終始住山樿。</text>
<title>詠松</title>,<text>一尺孤松在塔西。塔高松短不相齊。莫言此日松低塔。松長他時塔反低。</text>
<title>詠木堠</title>,<text>千古英魂楚覇靈。渡江無跡只存形。當時恨失陰陵路。長向行人指去程。</text>
<title>山中卽事</title>,<text>▣▣如對雪飄揚。古樹羣鴉噪夕陽。盡日▣▣長掩處。▣▣松▣獨蒼蒼。</text>
<title>登孚飮亭</title>,<text>春露秋霜淑氣升。數椽溪曲占岡陵。自知孚飮爲愚分。天際高翔我未能。</text>
<title>梅花</title>,<text>騷人索句欠商量。每賦幽花擲子黃。莫把和羹爲俗事。知音千古一殷王。</text>
<title>孤松</title>,<text>常願新松百尺長。歲寒霜雪保風光。不栽花木粧春色。百花終年更不香。</text>
<title>梅松</title>,<text>常愛庭前兩君子。風霜一夕爲徘徊。強心自有春色住。▣▣▣▣華繁來。</text>
<title>詠鷄</title>,<text>不知時能逐聲。想應睡到天明。只令爲善人進。有出秦郊逋客行。</text>
<title>詠懷</title>,<text>自笑龍鍾一箇身。涼涼孤影▣爲羣。山深石逕行來慣。不向臨岐更問津。</text>
<title>颺去鷹</title>,<text>湖海扁舟正似飛。越王當日不曾追。雲霄萬里呼無路。架上空留去後思。</text>
<title>記夢</title>,<text>無筳鍾鳴曾是怪。不春花發亦非常。枕邊山鳥驚殘夢。咫尺槐安萬里長。</text>
<title>過茂溪</title>,<text>匹馬經過舊戰場。江流遺恨與俱長。於今誰唱和戎說。將士當年枉死亡。</text>
<title>有感</title>,<text>把鏡須於晴日下。何人還向暗時看。▣▣▣▣無物▣。▣▣▣▣▣自干。</text>
<title>遊孚飮亭</title>,<text>霖雨初晴旭日遲。山窓客睡晩醒時。風添竹氣春無事。雨浥花香蝶不知。巢燕有情來故宅。幽禽隨意擇深枝。傍人莫道生涯苦。蔬水由來樂此飢。</text>
<title>憶孚飮亭</title>,<text>生平孚飮臥雲山。禍網那知及此間。黽勉臨哀由大義。蹉跎歸隱近天顔。千株▣▣▣▣▣。一葉孤舟倚欄干。蘿月懸懸頻入夢。荷衣怊悵客秦關。</text>
<title>寄河君 渾</title>,<text>若知前進效。階級若登樓。一層復一層。身登第一頭。</text>
<title>翠寒亭贈姜渭瑞</title>,<text>渭畔林松舊。松間一屋新。平生夢想地。今日得幽人。</text>
<title>哭望子墳</title>,<text>念汝翁先去歲時。鬢邊霜髮已離披。翁婦無日孤兒幼。汝不重來更倚誰。</text>
<title>金東岡 宇顒</title>,<text>奮起南州在妙年。鵷班儀羽亦人先。敬君陳善宗鄒老。憂國封章擬宋賢。喪芾由來行未得。倒軫應自義求全。從遊舊好那堪說。落落晨星只籲天。</text>
<title>孚飮亭獻壽韻 鄭孤臺慶雲</title>,<text>秋滿溪山暮景濃。巖巖仰企儼秋容。一杯更祝千年壽。如海如松又華嵩。</text>
<title>敬次先生韻</title>,<text>山水麗明建此臺。從容吾道與俱香。氷壺正脈江波濯。仁智遺風秋日長。言志二三忻入室。浴沂五六侍登床。頹昏走肉跧蓬戶。爲訪名區一未嘗。又厚爲完養等伊川。粹面眞腴體胖然。愧我朽材猶昔日。可憐辜負此生前。</text>
<title>憶先生詠鳳凰詩</title>,<text>東方有鳴鳥。光輝具五色。洙波渴而飮。道腴飢而翺翔千仞中。刷羽雷龍側。瑞兮不 缺。鳳兮何衰 缺。時播九皐音。未免棲枳棘。鶴書下九天。一鼓烏臺翼。屢驚碧蘿夢。柴扉老禹稷。朝家丕運 缺。池邊亂螟 缺。一飯不忘君。封章勞再切。片言嚴於刃。直破元兇臆。浮雲欺白日。八千潮州逼。皇天祐我東。都民歌九罭。誰招降岐陽。五雲爛紫極。我願新王心。恒存前古則。宜戒繆公道。兼思武公抑。</text>
<title>敬次先生南歸韻 四首</title>,<text>一注銀河洗濁時。故山回首逐鴻飛。前星再耀靑璣白。半道長沙未爲悲。寄語勞勞歌道傍。云非云是毁何嘗。惟將義理論公議。斥鷃南鵬付厥翔。汚隆知數爾。僨定豈非天。千仞翺翔鳳。挽回不期然。渭釣莘耕爲野老。官資任子豈曾麽。遙聞階級存三聘。末路當然禮孔多。</text>
<title>聞先生上封事</title>,<text>玉質惟幾朝野憂。池邊老鴟恣啾啾。慇斯座訓綱常賴。展也神扶社稷休。願恕輿情同智惑。括囊波習混薰蕕。丹封遠噦朝陽去。一脈絲風萬古秋。</text>
<title>先生上京時拜韻</title>,<text>白日升天玉燭明。瑞禽飛入噦靑冥。翻然藥石辛于口。只見蒲輪未見誠。</text>
<title>餞先生入京韻</title>,<text>聖上求舟涉大川。翼道千仞甲飛淵。從知前席同魚水。滄海無津繁一船。</text>
<title>聞先生寓東湖</title>,<text>楓宸尙靳鹽梅手。衆楚爭求射影心。七里灘邊閒把竹。紅塵那及白雲侵。</text>
<title>附韓大器上先生詩</title>,<text>一路東西南北川。幾多蛟鰐吼深淵。夜來風雨知如許。爲報漁翁早繫船。</text>
