爭奈探利者,輕生入海底
身榮塵易染,心𪚥垢難洗
香經梅雨歇,影帶麥風欹
車馬誰見賞,蜂蝶徒相窺
誰知異類物,幻惑同人形
變化尙非艱,操心良獨難
那堪顏氏巷,得接孟家隣
守道惟稽古,交情豈憚貧
筇無出山步,筆絶入京書
竹架泉聲緊,松欞日影疎
千山分掌上,萬事豁胷中
塔影日邊雪,松聲天半風
誰知天上曲,來向海邊吹
水殿看花處,風欞對月時
乘槎思漢使,採藥憶秦童
日月無何外,乾坤太極中
寂寞蝸牛舍,徘徊駟馬車
恒飢窮子美,非病老維摩
雲頭初湧出,天面淨都盧
子落恒娥桂,光潛老蚌珠
我愛高僧遠,誰知甲姓盧
資身唯鉢飯,悟性護衣珠
初離產毻中,五色文章足
飛來入南國,豈可樊籠束
爲是愛山人,頻邀好事者
飮酒子誠能,吟詩我亦頗
爾汝形骸外,文章伯仲間
受書黃石老,問路具茨山
巫峽秋雲暮,湘江夜雨時
異鄕同是客,古國去無期
世路知音寡,雲山拂袖歸
身窮名益進,貌脊道何肥
自謂羲皇上,誰知易道東
雄深子長學,孤潔范丹風
枝垂靑麈尾,幹出黑虯姿
夜子偸閑拾,新圍按夢知
故結傍圍影,休誇直上姿
寒聲淸夜聒,孤節勁風知
長材似和嶠,磥砢抱幽姿
孤立如蕭瑀,忠勁君所知
獨全知畏愼,早白爲憂勤
遺令孤皆奉,陰功世莫聞
天敎雙劍合,亂後一珠還
歲月粘衰鬢,風霜改舊顏
已應知死所,豈料得生還
未縱靑冥靶,俄緇白玉顏
世嗟才久屈,道直詔徵還
詩妙誰如杜,書奇又止顏
敲床二虎吼,呪鉢一龍來
水檻靑煙濕,風巖翠霧開
春同鸎出谷,秋趁鴈隨陽
落日愁行色,孤煙慘別腸
風霜苦不死,反見鋒刃侵
誰將獨夫手,刳出比干心
豈唯世忘我,兄弟亦忘予
今日婦忘我,明日吾忘吾
徒生楚茨蔓,徒產荊棘繁
不使指佞草,延引榮其孫
松風夜響谷,山氣曉蒸軒
林菓猿搖落,巖泉鳥浴渾
一心山色古,雙鬢雪痕深
鸎日漫多思,鴈天空寄音
池淸鋪淨練,笋逬走狂鞭
鸚鵡窺籠語,鴛鴦枕岸眠
擧白頻中聖,燒丹學上仙
床鋪蘄竹簟,琴弄岱絲絃
遙分萬壑籟,遣作一堂秋
紺碧綾紋細,斕斒玉柄脩
團月何須夜,凉風不待秋
象牙卑石虎,鵲趐笑塗脩
旣不負吾耳,又不負吾口
何須待知音,亦莫須飮友
見人忽驚起,蓼岸還飛集
翹頸待人歸,細雨毛衣濕
靜坐不出門,有如凍鼈縮
跫然聞足音,一笑響空谷
伴旗搖酒店,妬舞拂倡家
雨後難勝嚲,風前自任斜
踏歌偏感慨,鬪戱競喧譁
翠毯兼煙暖,靑裙夾道斜
露葩堆淚血,日萼損顔酡
今日花盈樹,明朝子滿柯
滿枝繁洒血,映樹自蒸霞
影拂尋仙路,香分擇婿車
最憐同姓木,還有去年花
綠葉初相映,瓊姿恰倍加
無情鸎擺落,有信蝶來過
細葉微藏蔕,繁花逬壓柯
翠煙南北路,落日兩三家
密葉藏鸎暗,柔條掠馬斜
生池吟宛轉,藉地醉喧譁
細露漙漙滴,輕風獵獵斜
嬌含芳意釅,偸學醉腮酡
欲使花專樹,應遲子滿柯
路迷金谷障,天失赤城霞
舞妓簪雲䯻,遊人走鈿車
誰留千片雪,變作十分花
爲愛玉顔𧰟,更無紅粉加
盈枝幸未落,載酒有誰過
舞蝶貪芳蘂,流鸎撲翠柯
憐汝矮且小,意若大而長
雖生瓦縫間,尙學松蒼蒼
中藏白玉腦,外襲鬱金衣
種致將侯等,懷宜遺母歸
薄雲橫似素,踈雨散如絲
灘險水流疾,峯多山盡遲
燎鬚隨病妺,扇枕憶慈顔
上國風塵暗,南州日月閑
野荒偏引燒,江暗易生雲
碧嶺侵沙斷,奔流夾岸分
野雲含雨意,松籟僭秋聲
落日鵶邊耿,殘霞𪚥外明
石泉飛趁遠,松蔓走緣高
草際蟬遺蛻,林間鳥墮毛
養憐支遁馬,呪下涉公龍
小圃澆靈朮,幽庭護稚松
伏石頑龜縮,奔峯怒馬騰
無風松自籟,欲霽霧光蒸
黠雲欺落日,狠石捍狂瀾
水國秋先冷,船亭夜更寒
浪底紅鱗沒,烟中白鳥來
灘名隨地換,山色逐舟廻
落帆靑草岸,繫纜白蘋洲
燈暗風搖帳,江寒月滿舟
歲儉有逋戶,民淳多老人
黃鷄啼呃喔,蒼鼠出嚬呻
草深猶有路,松靜自無風
秋水鴨頭綠,曉霞猩血紅
烟光愁暮樹,松色護秋山
落日寒蟬噪,長天倦鳥還
渦圓官妓笑,磬折縣胥腰
激水寒搖岸,垂楊綠映橋
衾薄踈鄕夢,衣寬洩旅愁
霜華寒鬪月,山色冷磨秋
麥花鋪白雪,楓葉染丹霞
木老看垂菌,池寒吊敗荷
荒蘺殘露菊,寒樹爛霜梨
最憶鵶頭女,還懷犀角兒
卸鞍喧櫪馬,擡炬落林鵶
愛客期投轄,遊仙到爛柯
更尋松徑樂,深猒瘴天遊
過嶺捫紅日,循江瞰碧流
天寒征鴈苦,沙漲宿鷗驚
鬼火林間碧,漁燈雨外明
未護陶園菊,空紉楚畹蘭
日輪吟外轉,天幕醉中寬
姸姸花笑日,嫋嫋柳嬌春
圓滑鶯聲巧,輕翾蝶翅匀
柳深鸎百囀,林晚鳥雙歸
太白甘時後,陶潛悟昨非
琴客春多思,碁僧晚未歸
身窮道轉富,心是貌還非
猛風衝帽過,微雪點衣消
路遠猶甘皸,人遐幾費翹
道已將時左,愁宜託酒消
天門鳴鈿轂,仙禁簇金翹
竹虛同客性,松老等僧年
野水搖蒼石,村畦繞翠巓
問路三千里,知名四十年
愛凉憑水檻,眺遠上雲巓
緣蔓扶顚樹,蒼苔護圮堤
暮江煙柳重,曉岸露花啼
詠詩驚谷鳥,投飯聚池魚
江寂潮廻後,山明日側初
杜門妨客到,釀酒對妻傾
苔徑少人跡,松園空鳥聲
落花詩思亂,殘日醉歌長
我鬢初抽綠,君名早飮香
日月衰容換,乾坤舞袖長
室蘭曾襲臭,佩蕙各紉香
筆海怒濤迅,醉鄕歸路長
鵝黃空酌酒,雞舌早含香
日欲三竿上,房尋十笏來
釵頭頻落灺,品字漸成灰
玄鶴頭方側,蒼蛇尾半蟠
堅頑等身木,安穩護肩山
爾思巴峽月,猒絆朱門高
我戀碧山隱,浪受紅塵勞
葩複鍾天巧,姿嬌挑客尋
爇香晴引蝶,散火夜驚禽
莫被霜欺鬢,唯將月照心
煙江鎔碧玉,露菊沸黃金
大山寧倒地,壯士不移心
綠蟻浮連海,靑蛾笑直金
不知何代人,孝行復何似
伊昔魯曾參,不入勝母里
公庭喧似市,訟牒委如丘
忍課殘村稅,愁看滿獄囚
怒顔訶郡吏,曲膝拜王人
屬郡行春慣,靈祠乞雨頻
身無尺帛暖,囊欠一錢留
妻恚嚬難解,兒飢哭不休
盞斝生靑暈,琴箏羃素塵
江山應蓄怨,花柳若爲春
春寒殘雪在,日暮凍雲凝
古壁苔纏錦,虛欞月耿燈
閑鹿眠深草,幽禽浴淺溝
山供滿目畫,風送一襟秋
二聖影留室,千年煙鎖林
身雲雖不住,性月本無沈
幽鼯飢出壁,獨鶴倦投林
塔影侵陰斷,鍾聲度遠沈
誰使爾孤直,不隨時卷舒
誣成市有虎,正坐水無魚
谷密閑雲聚,園荒猛燒侵
曉風饒鐸舌,夕月浸潭心
烟輕霜練靜,山嫮畫屛開
黃犢駄童去,靑猿送客來
欲刲王子股,頻燎李公鬚
逬淚樹鸎囀,斷膓山鳥呼
荷耒且學圃,歸田當有時
貧甘老去早,閑厭日斜遲
林深鵶哺子,園靜鳥呼群
坐石吟移日,開窓臥送雲
殘生浮似夢,破屋豁於亭
不省空囊倒,猶嫌一日醒
老於詩世界,謀却酒生涯
默笑觀時變,閑吟感物華
賦食籠狙類,忘機入鳥行
深藏玉自貴,不採蘭何傷
沈酣萬眼睡,驚破一聲鳴
索食呼雌共,誇雄遇敵爭
香衾曉枕孤,玉臉雙流淚
郞信薄如雲,妾情搖似水
醉覺乾坤窄,閑知日月長
摘嘗櫻子爛,折揷槿枝芳
花分先後發,樹詰舊新移
凡草莫敎長,芳蘭幸自滋
半日僧䆫閑,足償南北步
日落巖雲屯,霧蒸山雨霽
寓古心逾淡,通仙骨欲輕
淸於巖溜落,幽却谷風生
數聲敲月謾,餘韻出花輕
舊譜胷中了,新翻意外生
驚鼯潛入草,宿鳥已安枝
虛閣秋來早,危峯月上遲
淚滴哀彈裏,心冥古韻中
寒敲松檻月,靜落竹階風
子豈不茖飮,投向草堂裏
知我偏嗜眠,所以見寄耳
頭岸鹿胎幘,身遮犢鼻褌
虎來猶白日,蚊噆未黃昏
壞壁蛇遺蛻,荒階蟻曳蟲
睡餘浮眼纈,病後落頭蓬
吟久巾欹領,眠多簟印身
碁閑遊毒手,酒盡錮饞脣
飢鼠登書架,幽禽入印床
不堪消永日,聊喜向斜陽
未識邦侯樂,空思法從遊
朝廷天共遠,日月水同流
耳靜嫌蟬噪,身拘羨鳥飛
屋矮頭可觸,地窄手難揮
對客蒸蔬菜,呼兒灌藥苗
顔因猒世變,首爲望京翹
夕瘴尤添熱,秋雲好翳暉
巖高猿易苦,林靜鳥猶稀
露重猶疑雨,江昏未信暉
他山脚底歷,此地眼中稀
雨惡增秋浪,霞明助夕暉
路幽逢虎熟,海瘠得魚稀
落日能黃赤,奔濤互白靑
海神剛挾勢,河伯詎分庭
仙島鼇頭碧,蠻天鳥外靑
漁燈明極浦,僧屧響空庭
鷺頂翹垂白,鳧翁引濯靑
潮聲殷虛廡,山翠滴幽庭
遠島人烟白,深林鬼火靑
魚堪求丙穴,鵝豈費黃庭
孫爲王后貴,子作上皇尊
白日璇宮鎖,彤床玉璽存
未作琅玕股,猶包錦繡皮
才看尖角出,已見遠鞭馳
松柏無嬌顔,所貴耐寒耳
此木有好花,亦能開雪裏
地卑微潤泫,山近薄寒侵
古壁塵霾面,枯枏蠹剝心
巖分雷電裂,殿屹鬼神開
幽穴鼯頻出,生臺鳥自來
野雉莎鞦靡,山鷄錦翼翻
誰家松蓋屋,是處柳搖門
鳥尋泉脈吸,牛踏地皮翻
境勝賓留句,僧高盜避門
金屋恩方洽,瑤臺路莫追
雲蹤雖縹緲,蘭葉尙繁滋
我無一畝地,爲國誠自喜
國廩如有餘,吾食何時匱
花王含笑勸,鸎友唱歌頻
還債錢兄在,留歡燈婢親
瞻前無別樣,耀後爲他人
眼惜斑文背,腰旋皀革頻
坐欠梅粧艶,盃無桂醑香
相逢歡未洽,重見話應長
杏梅遲早發,蘭菊後先香
經世子難免,讓賢吾所長
更遊千里遠,同翫一花香
曠刦舊緣厚,平生交分長
癢似通身疥,搖嫌顫手風
案唯堆藥餌,庭不剗蒿蓬
犬也好吠人,其終完者鮮
狺狺吠高耳,高德亦何累
在園端有實,飣坐正宜飡
病口方嫌爽,煩心獨嗜酸
坐受何煩盜,含消不力飡
形均無巨小,味節適甘酸
一樹名眞貴,千年實已飡
入腸驚大爽,留液嚥餘酸
手拭纖毛啖,刀裁片月飡
實遵同棗設,異味與樝酸
舊聞千戶等,緬想七枚飡
投老頻遭病,爲兒反好酸
無脛猶跳至,滋唇使快飡
齊成雙絶色,俱帶十分酸
碧把瑠璃嚼,黃擎琥珀飱
譬梅形校大,方橘味尤酸
欲消多小䬼,須殿暮朝飱
物性於吾稱,書生本自酸
感宜頭上戴,奉惜口中飱
物自成君蓄,生應爲我酸
爛到深霜摘,新揮浥露飱
緗非當日碧,甘入舊時酸
大似拳堪貴,甘如蜜足飱
若容今也美,何憶昔之酸
言在不言徵,孔聖所曾示
世人惑於是,於二皆諱二
物從意表來,吝惜非吾志
均分飢凍人,不啻單醪醉
其痛竟難堪,爲有此身耳
四大本非眞,頗亦悟斯理
張翕因筠籤,翩翩得風足
六月手中搖,炎光何處伏
能忍不之嘗,此意良難負
左目雖被翳,唇舌幸無憊
閱多人寵辱,問幾日歸休
落葉埋金井,疏砧響石樓
樓明初榜殿,月落半庭陰
煙色籠溫樹,風聲度舜琴
詩懷憑酒得,世態向人羞
新月彎宮樹,華燈上御樓
寓古心逾淡,通仙骨欲輕
淸於巖溜落,幽却谷風生
數聲敲月慢,餘韻出花輕
舊譜胸中了,新翻意外生
柳風碧裊裊,花雨紅浪浪
樽酒談盤古,笙歌醉洛陽
石跨林下虎,松臥澗邊龍
月聖山多色,風狂海變容
蠅頭輕祿利,蝸角笑功名
狂蹄雲千里,高吟月五更
葉聲和帽落,山影撲衣寒
鴈沒霜天遠,蟲飛露草𪚥
白石叱羊伏,碧樓驚蜃噓
牛閑堤草遠,鷺去野雲舒
即此蕭條會,不宜離別隨
東都明月夜,西邑綠楊時
磬搖雲外月,樓動水中天
妙說聞揮塵,仙遊見散錢
草茂藏珠岸,虹𪚥蘊璞嵓
人憐垂柳折,鳥愛落花含
出門嗟日昃,涉水喜風恬
樹色含煙重,溪聲激石添
櫬竹心非俗,飡霞骨欲仙
架嵓開靜室,𪚥木引淸泉
蔬糲充飢腹,煙霞養瘦身
吟風誇草聖,賣月慠錢神
定肩高聳岳,談舌廣翻瀾
藥竈朝猶暖,茶泉夏更寒
征斾拂雲外,酒旗飄柳邊
風塵曾慠世,桃浪可尋仙
欲行行屢誤,將語語難全
念此誰爲爾,非君孰使然
牛岸短煙暗,鷺村疎雨殘
倚欄花氣暖,欹枕竹聲寒
旅愁燈燭𪚥,𪚥𪚥𪚥𪚥知
吟罷詩盈軸,歡餘酒滿巵
爐鴨頻開喙,床龜好養靈
一條防火杖,數幅換鵝經
白月山光遠,𪚥𪚥𪚥𪚥新
幾時相訪道,一旦共歸眞
慈風三草地,法雨四花天
聖境輸檀懇,眞空締芥緣
暮聽三千偈,朝觀十二緣
竹聲風雨夜,松色雪霜天
寸刻送滂沱,群枯蘇點滴
往來令電隨,變化與龍敵
柱硬又絃乾,山峨而水滴
成連媿未工,鍾子慙爲敵
聲酣玉扃鳴,滿換銅壺滴
味好賴身閑,歡深因手敵
虎攫恐風生,龍騰疑雨滴
端如朝至尊,壯若赴勍敵
欲水綠先凝,將花紅已滴
詩淸略可同,塑妙何曾敵
飛髇頭上鳴,流血馬前滴
旣彀羿誇功,能弦漢摧敵
蹄催截玉奔,汗濕聯錢滴
可穆滿陪遊,非王良孰敵
中秋天氣涼,灎瀲氷輪入
晨興露未晞,石上苔半濕
世皆憐薄宦,天亦念衡門
詩鬢驚鸞鏡,忠誠掛獸樽
高才不遇世,晚歲此爲官
憔悴身仍病,吟哦興未闌
落拓辭宣室,飄零滯縣官
大名垂竹帛,餘慶照門闌
銅章守海邑,玉陛輟仙官
雪谷曾題壁,雲孫更倚闌
郢路哀重阻,湘潭寄一官
龍蛇驚鵩舍,詞翰弔烏闌
雅望洪崖老,一麾江海官
百年遺躅地,今日宦情闌
萊山邑宰日,麗代舍人官
舊蹟空題壁,孤吟獨凭闌
高標迥拔俗,小邑謾爲官
簡冊名猶著,雲仍慶未闌
遠投萊作宰,曾以諫爲官
一病緣憂國,三年獨倚闌
疏簾風燕舞,高樹露蟬聲
地古村容老,天低水面平
薄田荒不種,逋戶索無煙
吏酷豺當路,賓多馬困鞭
登高笑前將,負險怯孤軍
絶澗氷和雪,危峯石戴雲
天寒積雪白,夜永一燈靑
暗室聞飢鼠,疏簾見小星
負暄鮐背曲,伏櫪馬瘡深
度嶮腰如束,凌寒口似噤
墻北狐貍走,門前雉兔過
地磽秋穫少,洞密暮寒多
隔岸人猶語,棲林鳥已稀
幽窓多鬱氣,暖堗挫寒威
馬困溪山遠,人稀草樹荒
飢鼯緣壞壁,飛雪洒虛堂
困來伸病脚,危坐撚疏髥
屋老塵棲壁,窓明月掛簷
林間逢猛犬,氷底見纖魚
門有輪蹄困,家無䃫石儲
崩崖懸醜石,斷岸積層氷
浪鳥近堪枻,游魚深莫罾
眼明看傳舍,身倦卸征鞍
喬木藏煙塢,靑松立雪巒
風雪滿深巷,草萊埋壞垣
誰將此山驛,輕比古仙村
晚涼浮几席,空翠落簷楹
雪裏苔巖瘦,風前麥壟平
珠履雲無迹,蒼官火不存
尋眞思翠密,懷古立黃昏
吏民嫌拙政,山水猒凡才
昨已推相送,今胡去又廻
恩同甘露潤,香有紫泥封
隨類身常現,纏迷眼不逢
朔風吹列戟,落葉滿征衣
未救民間病,寧敎國體肥
山含千載憤,日照九泉誠
不爲恩難報,徒求事易成
但應期報主,不用惜離群
草盡駝鳴磧,風高雁叫雲
呼燈憎僕懶,騎馬怕兒寒
草動霜飄袂,氷穿水逬鞍
每懷姜被暖,誰念范袍寒
對酒頻彈劍,吹燈乍枕鞍
嘉禾槁已盡,杲杲升朝暾
豈爲去鄕國,悲歌行路難
行行日數里,就食南州來
民生苦與樂,造物已安排
飛塵欃馬過,氣若烈火烘
鳴蜩悅美蔭,倦鳥思深叢
移床拂簟席,卮酒慰我勞
致君媿無術,旅食驚二毛
星斗蒼茫外,山川寂寞中
滿衣芳草露,拂面綠槐風
故國飛雲下,征途畏景中
野平山隱地,村遠樹浮空
轍環天下半,心逐水東流
萬事唯呼酒,千山獨倚樓
京叔固違道,鄭莊亦少恩
遂令群公子,繼亂殘斯民
絳灌雖同列,唐虞欲致君
辟雍方繪像,泉路久修文
地僻宜澗飮,民醇多穴居
麥黃仍水碓,桑綠已繅車
塞雲拖雨黑,野日隔林明
萬里思親淚,三年戀主情
政恐入新春,陰雲仍未開
娟娟一樹梅,脈脈在空谷
攬衣起窺戶,落落星月高
開爐具燈火,坐聽風枝號
憔悴玉樓妾,忍淚不敎滴
念之不可忘,奮飛無羽翼
世道多反覆,君子有固窮
虛窓列遠岫,白雲度晴空
起來佩相印,足使妻嫂驚
胡爲任寸舌,抵死談縱橫
學仙若有契,此世眞蘧廬
軒裳非所慕,木石難與居
偶然出官道,立馬看奔馳
草草功名士,紛紛豪俠兒
和泥煮白浪,帶燒墾蒼雲
此地難爲主,今年幸得君
豈繫蒼生望,謬蒙明主知
病諳年去速,閑厭日斜遲
臨書懷善誘,對酒憶眞情
淚溢大同水,名懸平壤城
流傳幾歲月,邂逅尙精神
此物非他物,前身定後身
短麓團雲根,方塘倒峯影
葉落秋徑微,松吟夜堂冷
舊慕韓司馬,今隨霍冠軍
彩旗翻曙月,畫角撼秋雲
仙標驚灑落,友意感綢繆
渺渺煙波路,蕭蕭草木秋
浩蕩尊前興,縱橫筆下書
風高雁遵渚,雲浮鶴沖虛
不須嫌老醜,且可養疏慵
飮酒眞成僻,看書未有功
有客思吹帽,无人勸擧觴
菊灣蛩雨歇,楓塢鶩霞光
廟堂舒化日,宮闕繞祥雲
旣有關張虎,能兼絳灌文
詩書誤國事,塵土汚人衣
賈生似輕薄,馮老自依違
病侵難可免,老至亦曾知
桃李春風疾,桑楡晚景遲
移籍杏壇敎,分廚香積珍
一年行欲盡,九日興何新
無極始開基,眞公但留影
坐愛土牀溫,行尋雲確冷
叢誠薦算切,草具醵錢開
冬日暖懽席,春風回壽杯
暫輟君王寵,來思父母寧
十年燕市酒,千里鵠峯情
雖喜嚴顏咲,可堪慈母愁
高陽徒已散,華表跡空留
秉德眞菜婦,操心是魯姑
吹蕭期忽迫,化劍會邪無
老鶴歸華表,佳人誓柏舟
傷心曾去魯,知足未封留
浦漵盤如篆,竿檣蔟似簪
塩烟橫近渚,海月上遙岑
月出乾坤白,雲收島嶼靑
閑苔封古甃,老栢蔭中庭
始慕曳裾客,終慚入幕賓
平生唯節義,出處豈緇磷
拜章皆得體,聽訟動如神
持斧宣明詔,稱觴慶老親
暫披蒲葉席,共擧菊花杯
歸意豈堪說,笑顏聊與開
聖朝來萬國,佳士出三韓
同按范滂轡,頻彈貢禹冠
一燈聊共守,兩歲欲平分
萱背憶慈母,椒盤違細君
風聲鈴對語,月影塔分身
室邇烟霞古,園春物象新
夜床饒晤語,晚食屢加餐
漸覺趍庭近,終知去國難
羣公勤爕理,一雨洗蒸熏
天意存黔首,吾生戴聖君
棣華開處少,荊樹得庭幽
信字煩黃耳,餘生共白頭
歲時還欵欵,此別更忩忩
鄕國情何極,軒裳夢已空
親衰猶遠別,兒弱未相隨
物意歸生長,人情重歲時
三韓舊風俗,萬里老淸懷
星弁搖銀勝,朝衣映祿牌
簷聲留宿鳥,窓影弄遊塵
感事看前史,添年憶老親
細雨淸明後,羣花爛熳餘
病嫌佳節迫,貧覺故人踈
畒鍾膏土脉,薪桂濕厨烟
燕壘低初補,花房重倒懸
已愁春向晚,更値雨如烟
酒債人間有,歸心馬首懸
身世炎凉迫,乾坤羽翼微
巢成還棄去,雛長却分飛
高堂明晝錦,寶刹散天香
滄海浮仙境,靑山出故鄕
最憐人面獸,來伴法身師
破悶看呈技,邀賓索賦詩
信斷留環處,名傳學劒師
臂長堪習射,肩聳似吟詩
民生自太古,世運屬重煕
作郡多遺愛,觀風要採詩
我自尋花去,人遊載酒隨
江平移棹晚,山好渡橋遅
憑軒聞恠鳥,擧網得嘉魚
徐福尋仙處,新羅入貢餘
旣以梅爲塢,仍將竹作門
故知圖畫俗,不借管絃繁
當時傳秀句,此郡說淸官
天意憑誰問,宦情從此闌
仙居入海僻,人去有臺平
喜伴山僧往,愁逢縣令迎
地靈泉不渴,湯沸石常溫
行客往來數,居人迎送煩
未解啄紅粟,何曾惜翠衣
晝晴啼寂寂,月苦聽依依
不待披雲去,先瞻出日光
塩烟浮近渚,戍火耿高岡
君王不好利,鄕里少游民
單父彈琴日,萊蕪滿甑塵
吾猶學干祿,自惜共馳名
世事雲俱變,歸心月獨明
遠遊空悵望,薄宦且因循
秋雨荒三逕,京塵漲四隣
履聲人起早,篆迹鳥留多
舊業餘書榻,歸期誤釣簑
未驚金馬夢,又打土牛春
曆法推三統,人情見五辛
客中人事少,都下歲華新
萬國歸皇極,千官拱紫辰
一年行又减,百歲豈云遅
事業南柯夢,英雄上蔡悲
宦游人易老,心計事多違
四海知音少,三韓信使稀
丹桂連枝秀,靑雲發軔新
百年交契密,萬里別離頻
風凉能却暑,雲薄不成陰
水注龍門急,山藏驛路深
漢皇雖好武,飛將未封侯
苦戰知無賴,生降亦可羞
地高天北極,事往水東流
雲出便行雨,霜飛那待秋
只緣迷不遠,未至哭途窮
尼父戒欲速,斯言今謂陳
爲報郵亭吏,書生豈小哉
三藏䭾經去,吾今送曆來
宦路多離別,人情足毀譽
官淸須薄俸,親老要安書
區區爭尺寸,役役度晨昏
祗是爲身計,何曾報國恩
文章眞手拙,利欲竟心昏
竊位頻霑祿,渾家謾被恩
出納當須吝,收藏本自艱
智生朱墨外,計在白黃間
吏無爭鼠耗,帝亦念民飢
河溢公田沒,陽驕農事遅
死生皆有命,富貴更堪傷
丹旐春風拂,香匳曉月歲
仙去松亭廢,山藏石竈存
人情有今古,物像自朝昏
對山忘歲月,栽竹引風烟
淸露蹲鴟圃,黃雲沒鶴田
世事東流水,親朋四散烟
卜隣應有地,歸老尙無田
屋依喬木老,軒傍好山開
樂藉殘紅粉,賓階點綠苔
𣂈确行方盡,紆餘望忽開
雨聲深巷樹,山影滿庭苔
李君朝鮮人,稼亭名有自
敦本崇禮敎,有年可立致
海上人耕早,雪中春草生
荷鋤忘吏役,掩戶愛香淸
時從粉省出,自尋黃鳥耕
春陽初泛野,小雨逈遮城
行役半天下,歸期近海東
無人容我拙,非子與誰同
已堪悲歲暮,況復憶君時
蛩韻喧秋屋,螢光鬧夜帷
不見已多日,相思無斷時
幽蘭生廢徑,病葉下空帷
獨立晚更好,孰謂孤芳微
風霜雖凜冽,亦不畏其威
山光滿席上,澗水鳴窓前
高歌紫芝曲,靜撫朱絲絃
關山千里夢,風雨五更心
處世身如寄,居官力不任
江山淸似畫,光景疾如流
吾意何由滿,君行不少留
野人穿竹語,遊騎映花歸
放曠耽嘉景,徜徉到落暉
江山固淸絶,花木政光輝
美景嫌詩拙,殊方發興奇
夢斷無由續,心寒尙未溫
滯留驚節物,陶寫賴琴尊
所嗟晚學道,尙自未安貧
齊瑟徒云妙,殷盤却笑陳
煙消村巷永,風軟海波平
老樹依巖立,長松擁道迎
高才不遇世,晚歲此爲官
憔悴身仍病,吟哦興未闌
地嚴森畫戟,山靜衞朱門
風細竹陰合,雨晴花氣繁
水脈來非遠,槽闌尙帶溫
一年困瘴癘,半日洗囂煩
微雨不濡地,暗香行滿衣
小池魚自戲,高樹鳥相依
知渠是循吏,說德有遺民
政簡印生綠,宴疏琴羃塵
香稻眞珠顆,芳醪琥珀光
泛舟尋水壑,扶杖上山岡
病知詩愈苦,貧覺酒難賖
野路天容大,村墟日脚斜
生還渾似夢,相對可無情
坐久燈花路,更深樹影平
擧世不知故,何人能刺今
時命難可常,功名亦何益
徒勞事鉛槧,未足興家門
歸來歎無魚,禍福從失馬
亦喜吾有父,皤然益齊公
睦族同欣戚,與人無莫適
何嘗點其額,亦不赬厥尾
晦養安所安,無心就劉纍
何嘗樂宴安,凜乎存戒飭
反復踐中行,孜孜盡心力
豈能安泥蟠,頭角隘寥廓
變化難窺覷,晦明而潤涸
欲下却不得,多見不自由
始焉苟如此,小止無悔尤
居莫近鳥巢,啄啐則有鵩
苟不愼其微,終然肆爾毒
若跣不視地,行險幾危身
河流當前急,欲渡須問津
要見我所思,欲往還彷徨
才非傳說楫,世運亦未昌
不及猶可勉,過必隳其功
存心須慮善,開口或興戎
衣無慈母線,袖有老夫詩
聖主知名日,男兒勵節時
於焉守幽獨,覽物悲年華
嚶嚶聽春鳥,又復見秋禾
黃蜂來何方,歌詠慰幽獨
翩翩有珍禽,剝啄韻枯木
不見我所思,蒭蕘相唯諾
田疇事方急,亦未共醻酢
黃雀不我貸,竟日費驅逐
旣非汝所爲,公然實汝腹
無心而白衣,無心而蒼狗
無心而東西,無心而去住
故人昨寄信,當歸盈一掬
微官不放歸,歸計徒自熟
莫言儒斥佛,嘗謂我忘吾
擾擾慕羶蟻,區區呑餌魚
山深雲在峽,松老草生枝
勇少伊泥睡,吟長款段疲
玉樹添風彩,銀鉤照日光
淸新庾開府,終始郭汾陽
氛埃今已掃,雲物正當書
宸極瞻依遠,川原向背虛
詩從權贊善,功自尹尙書
古道依紅樹,淸池倒碧虛
樓迥瞻天近,詩成奉勅書
山光生悅懌,秋氣集沖虛
已用詩爲記,何須史亦書
斷坡當檻豁,疏柳繞簷虛
地僻雲煙古,院深松菊荒
吾衰穩枕簟,客至懶衣裳
迷路何多日,還家復幾時
病閑甘寂寞,年去見衰遲
兵戈猶未戢,田野儘多荒
山好常扶杖,風寒欲綻裳
國步方艱際,天心未定時
已驚梅綻早,又見菊開遲
焚香蘄道泰,對食願年登
睡起微涼入,吟餘老病增
安危書易達,來往病相妨
勝境三淸洞,閑居四友堂
得句天機熟,營生野興妨
愛樓尋客舍,遊寺坐僧堂
對床言不盡,握手意無窮
掩亂愁千緖,飄蕭兩鬢蓬
仲宣悲世亂,阮籍哭途窮
江海孤飛雁,乾坤𪚥轉蓬
柳陰深釣瀨,江色映書樓
傲世成高臥,懷親不遠遊
峯巒橫疊翠,樓殿入穹蒼
迎候旌麾盛,奔馳父老忙
瘦馬鳴西日,羸僮背朔風
臨津氷合渡,華嶽雪連空
天寒歲云暮,村遠日初斜
久闊成衰病,相逢足歎嗟
把酒情多感,題詩字半斜
新年聊足樂,往事不須嗟
避人常抱病,携幼日消憂
已老風塵際,還驚草木秋
逢人問前徑,信馬度荒陂
土沃春先暖,村閑日漸遲
高懸徐孺榻,只愛孔明廬
風月三千首,春秋七十餘
樂天眞得道,遯世已忘形
顧我頭將白,唯公眼尙靑
茅屋山前白,松燈雨外明
漁樵相解笑,僮僕亦歡迎
秋醪新氣味,霜菊晚光輝
解印陶明府,携壺杜紫薇
謀食求田遠,爲家度地偏
納涼依樹坐,避雨擁蓑眠
病中三伏盡,雨後一涼生
節物驚羈旅,風流憶老成
江山空一望,風月是三生
世亂心逾苦,秋涼物自成
高義追前輩,新詩繼國風
三年江海謫,一日道途通
泥濘人難越,丘坑馬不征
孤城隔岸立,返照漏雲眀
自喜龍門近,猶嫌鵠嶺賖
陪遊擬江月,爲樂及山花
縱有重來約,那堪惜別愁
船開芳草渡,酒盡夕陽樓
竹林是新住,金洞已前遊
路遠月相照,心閑雲共浮
繫官如醉夢,挽袖更離情
山下稻梁熟,亭前沙水淸
情話思親戚,恩覃愧聖明
五更孤鶴唳,四壁百蟲聲
病妻愛床褥,老婢苦盤餐
日月蟻旋磨,功名魚上竿
交遊已渙散,身世再嗚呼
舊業荒三徑,僑居近九衢
枕戈看古史,橫槊賊新詩
奏凱廻舟日,論功賜第時
畫絶蘭牕雨,心傳柏樹風
種花依砌下,買竹養盆中
仙郞非俗類,長老有禪風
花木淸明後,樓臺縹渺中
關門無俗客,鼓瑟有遺音
蒼翠憐松嶺,茅茨憶漢陰
奉使能專對,還家亦好音
世塗相得喪,天日伴晴陰
風景引吾輩,松聲非世音
遠公爲社主,埜老在山陰
欲作靑春夢,忽聞黃鳥音
蕪菁花結子,桃李葉成陰
道直忤時俗,詩成逼正音
京華聊送老,節序又生陰
幻學妨吾道,新聲亂雅音
丹心歸社稷,白髮閱光陰
只賴同年愛,今爲相國知
借書勤夜讀,乞米續農炊
讀書知力學,營業事躬耕
嗟我頭將白,聞君道益明
寒威徒凜冽,暖律漸舒張
常厭藜羹苦,還嘗豆粥香
厥聲隨老圃,玉色近明庭
冒險心逾赤,還家鬢尙靑
詞臣持使節,國俗慕華風
經術諸生服,才名一世雄
忠誠懸日月,喜氣塞乾坤
竹帛書難盡,山河誓不諼
琴床秋寂寞,棋榻月荒涼
百歲足悲惋,五旬何天殤
出處榮枯異,興居問訊頻
裭官是誰使,感疾亦何因
敢希霑爵祿,自喜老漁樵
鳳闕凌霄漢,龍舟趁海潮
羅峴孤墳在,源村一曲荒
飛飛魂夢苦,望望道塗長
遙望非無路,相尋却似村
交情通表裡,晤語竟朝昏
訪人愁輦路,屛迹遁荒村
索酒腸難潤,看書眼易昏
雖云明主棄,猶得故人憐
旅舍含杯醉,直廬共被眠
遠遊憐季子,博望問張侯
渺渺扶桑曉,蕭蕭析木秋
雲皇開國地,漢使泛槎墟
名振登科後,功高報國餘
多病嗟爲客,寬懷賴有公
世情知毀譽,交態見窮通
題詠見餘事,委蛇退自公
抗章君德美,折獄俗情通
壺天問老子,窓日夢周公
已使靈臺峻,還能聖域通
歸去偕陶令,安閑訪遠公
望鄕千里遠,問路九衢通
風月娛遊足,江山景物奇
瀾亭今似夢,錫杖去如飛
常沐蘭坡露,曾經柏府霜
性非宜糞壤,容不改炎涼
揷棘遠童稚,澆盆煩僕夫
題詩錦里杜,作記雪堂蘇
肯同塵俗尙,自擬玉仙來
酷愛氷容瘦,還愁雪骨摧
九畹已爲盛,三閭何所傷
浴薰身旣潔,握直袖應長
君狂猶钁鑠,我弱更沈綿
陋巷煙浮地,高樓岫際天
二李慰獨夜,三韓知幾春
氷崖紆犖确,雲嶺聳嶙峋
雪興因安道,花神憶趙昌
扶衰唯有酒,作戲每逢場
煎湯解酒毒,政可倒金樽
芳草欲侵轍,落花方掩門
淸江多白鳥,幽墅滿黃花
引客向蓬戶,尋僧鳴筍車
餘子亦何怪,故人猶不來
山光入簷隙,苔色上墻隈
若齋曾萬里,遁老又重泉
慷慨驚人語,淸新絶俗篇
淚添東海水,夢繞北廷雲
老馬常思主,哀鴻久失群
嗚咽緣階澗,爛班滿岸苔
漁燈渡水去,樵唱出雲來
半空有平地,炎夏似涼秋
民力元無借,樓名果不浮
美景誰能賦,荒詞不用書
面南顏甚邇,拱北意無虛
人間猶夏夜,天上已秋風
蘭葉露華白,花畦煙彩紅
參謀今俊逸,遺俗更醇厖
樓閣臨平野,風煙接大江
入夢唯鄕曲,嬰心是國家
草深蘭更馥,霜重菊猶花
天寒頻飮酒,歲暮倍思家
獨對燕山雪,遙懷庾嶺花
巴峽猿聲月,燕山雁影秋
覲親君底恨,作客我偏愁
綠樹頻經雨,黃花又帶霜
詩成已公屋,酒過杜家墻
童心猶未化,漢語摠非眞
學業頻相礪,盤飧每賜珍
杏山曾掌選,桂榜首題名
生菜盤中美,晴波榻下明
臺閣文章妙,江山興味深
選詩參古體,誥苑寫天心
每當明月榻,更整淸風襟
悠然操古調,怳若忘機心
帶月馬頭夢,隔林人語聞
樹平連野霧,風細起溪雲
俗知嘗膽苦,地接不毛寒
鼓角開元後,江山至正間
淺叢禽自語,芳草馬宜班
片月蒼松外,孤雲翠壁間
高岡紅日上,深谷白雲生
石壁含煙古,溪流得雨鳴
子規不盡淚,靑山無限心
相將踞白石,忽爾移綠陰
夜酒三杯穩,晨餐一味便
小泉生石底,芳草到階前
月殘胡地夢,天盡漢關愁
野草偏多露,溪風欲借秋
小雨波聲急,平波草色寒
北征通萬里,東去接三韓
束芻扶馬壯,杯酒照人光
屋古山仍近,庭空日自長
城空月一片,石老雲千秋
麟馬去不返,天孫何處遊
忠言如藥石,盛會似衣裳
闕下仆碑立,遼東撚箭歸
松風吹輦路,沙月照朝堂
藩鎭從封殖,天戈繼發掦
幽人採芳蘭,將以贈遠者
悠悠對南山,時復洗破斝
樹密多棲鳥,天長見去鴻
頗慙干祿學,且試讀書功
微茫連塞外,縹渺入雲端
得喪知誰管,安危每自寬
樹林自浮動,微綠生池塘
鳥聲起人意,游眺喜欲狂
千年遇老眼,遂爲世所傳
碔砆或求售,倚市爭春姸
金相重如岳,元公淸似氷
地高風自急,野闊日初昇
崖驛臨渾水,閭山隔斷煙
聚居人語雜,遞送馬蹄聯
有心應戛戛,賦命只蒼蒼
冠蓋方盈溢,庭闈尙渺茫
題門初欲去,對酒偶成懽
山曙雲移樹,江寒月照灘
破窓多月影,虛榻半松陰
被冷知霜重,燈殘坐夜深
駐馬三峯下,悠然生遠情
天高松偃蹇,雪積山崢嶸
落日野橋危,寒雲山路滑
非關有召徵,亦豈事干謁
寵異何曾望,超升自古難
掌銓郞署重,演誥禁林寒
自恨起家早,已知行路難
詞鋒森劍戟,學海浩波瀾
結繩希栗陸,奠枕愛桑墟
渺渺牛金晉,悠悠伯翳徐
城市人聲鬧,樓臺雁影侵
落梅風動水,芳草日穿林
仲尼欲行道,春風吹物生
誰知棲棲際,過化功乃成
君看斷港水,何由朝海東
盈科必不止,道明如日中
習在洞人胸,念之良苦辛
所以入學初,明道仍明倫
海嶠三韓外,蓬萊萬里餘
筆鋒描野興,山障繞幽居
團圝語深夜,知我將遠游
母子情在中,功名信悠悠
不眠燈有影,更聽雨來聲
帷薄涼如水,階空滴到明
醴泉遺傑句,遼野又斜曛
華表仙一去,崖頭江半分
拙句初翻墨,高談似轉雷
荒涼心更苦,寂寞首頻回
地如東國秀,天似北方寒
帶癭人供驛,懷香麝入巒
輦轂乾坤大,庭闈海嶠深
謾期心匪石,難得賦鏘金
夜氣微如縷,天機括似囊
整冠將讀易,掃地更焚香
樽酒蒲萄凸,盤飧芍藥調
歌聲回迅晷,詞氣薄層霄
蒼蘚古碑上,白雲禪榻傍
森嚴列松檜,淸泠髣池塘
絶似煙霞裏,還依日月傍
禪窓一樂國,世路萬瞿唐
鳶飛與魚躍,萬像同一元
眇然稊米身,道化所淵源
城市何所營,山林何所隱
久矣混常流,川上觀氣運
罷亞風吹稻,婆娑月滿沙
薄衣侵曉露,古寺映朝霞
風雪三千里,夕陽長短亭
因君今又去,憶我昔曾經
功臣十二字,聖壽萬千年
絶域仁風動,孤芳戚畹聯
天寒歸野鶴,林暝集昏鴉
山送霏微雪,風摧爛熳花
得贈誰何緩,陳兵左右齊
周人歌碩鼠,齊客解鳴雞
流年驚閏月,神女賸奇峯
雲雨迷仙夢,星霜感歲功
謾言思土俗,漸不喜鄕人
夜宿窓無紙,朝飧飯少珍
還鄕春作伴,對酒月知音
獨抱多年影,初回萬里心
吾道不材木,世情無底巵
淸吟明月夕,爛醉落花時
宿根春吐葉,新樹雨添柯
鼇禁自無夢,鹿門誰見過
握蘭知有地,泣竹豈無天
忠孝當如是,行藏非偶然
紙鳶風借勢,土偶雨亡形
得隴休思蜀,興劉定在嬴
已無投器鼠,何患假威狐
雷雨洗舊染,山河扶壯圖
榻冷風生樹,庭空雀踏莎
精神聊自養,和劑乃吾何
但令公事少,豈善出游頻
怪語如聞晉,遺氓尙避秦
江樓涼滿座,竹閤翠沾衣
紅杮霜初重,白魚秋正肥
祭酒秩三品,登科今五年
易窮千歲日,難述四時天
高軒頻見過,淸坐輒忘言
古井泉生雪,長松月掛銀
野聽浮屠磬,郊聯刺史鑣
山多靑冉冉,雲遠白迢迢
家信夜來至,陛辭今始還
宦游親望久,歸省聖恩寬
草際浮煙淡,天邊去路遙
心忙難縮地,足疾屢逢橋
問安頻入夢,聞難更銷魂
官大少朋從,身孤無弟昆
偶然觀物化,亦復明我心
蟻陣跳白雨,鶯梭懸綠陰
一心如有定,萬事豈難裁
最愛黃花約,偏知九日開
蟻行當檻樹,鶯語近窓枝
簷日天低處,墻雲雨過時
山雨分不來,遙看更奇絶
巖姿雜濃淡,雲樹森成列
雲望共無心,溪行獨携影
鍾魚林壑空,殿宇松杉冷
河漢淨如洗,萬家寂無喧
須臾寫銀浪,岩谷收餘昏
涉獵書五車,偃息家四壁
焚香聞細雨,松竹有餘滴
一樽思共醉,萬事恨違心
漏遠風傳晝,簾虛日轉陰
鳴鏑風生䎂,張弓月上弦
穿楊初甚駭,沒石更難傳
方思築城策,催下點軍書
騅馬心猶壯,靑蛇讖豈虛
風腥三躍後,天黑一呼間
賈勇逢強敵,褒忠進美官
到頭須信命,閉口莫談時
戎器積年備,將材明主知
風輕旗閃閃,天遠馬蕭蕭
落日忠心壯,黃雲殺氣高
由來知節制,未見有傾危
自信連雞鬪,誰知暴虎辭
紛然道濟策,屹爾慕容軍
峻路埋春雪,荒城覆晚雲
人從曲江醉,樂自太常來
盛事今難繼,高才豈易陪
自喜農有事,時哉要須及
花間新水生,柳外殘虹立
軒裳非我達,蓬蓽豈吾窮
世事羊腸路,人心馬耳風
逕幽春草合,窓淺野雲連
扣門無俗客,行地定飛仙
讀書將底用,貪祿爲嫌窮
可恃舟無楫,由來海有風
罷雨動以風,收雲炙以日
搖搖不自持,七脈方未密
長莖削寒玉,嫩葉凝靑煙
旣晴又欲雨,不憂傷爾天
霜淸秀色明,白酒相媚嫵
落帽自風流,誰會悠然趣
出門山擁馬,入室酒浮蛆
園靜宜扶策,窓明快讀書
畦塍靑將合,陂塘綠見分
近山頻得雨,多稼自如雲
山可靑君眼,詩應白我鬚
吟哦聊自快,登陟亦相扶
山興行隨雨,溪吟坐畫沙
一閑天所賦,萬事我何嗟
紙鳶風得勢,石燕雨乘時
對酒君能賦,歸田我有辭
關門麾俗客,訓字敎頑童
雨浥空庭草,煙迷斷麓楓
事過尤明白,心同豈謬悠
雨聲深巷夜,燈影小牕秋
已分棲蝸角,猶驚將虎鬚
雨床邀客坐,泥巷倩人扶
暗綠煙生樹,殘紅雪落沙
酒餘宜熟睡,兵後動深嗟
江湖連夢寐,冠蓋謝交游
春去花猶在,風來雨乍收
獨予甘寂寞,與子絶紛華
松影日中薄,山光秋後磨
家童嗔巧避,邑子謝來趨
霜透茨初蓋,氷生壁始塗
土功猶未斷,露宿更何論
水遠浮坤軸,山高壓海門
名利甚韁鎖,使我難自制
當時四老人,亦墜留侯計
宿霧連平野,朝陽在遠巒
肯嫌頻早起,只要縱奇觀
夜旦鄙吝消,方寸沖虛集
水聲聞更細,山光望如濕
築階隨地勢,鑿井起波紋
牕淺雨頻洒,室虛香可焚
只愁違定省,自喜絶追尋
山淺橫微徑,溪淸遶翠林
擬供氷上鯉,誰弔鏡中鸞
瑞谷風聲急,童城海氣寒
新居勞費等,禁衛往來均
冷飯氷消口,輕裘雪滿身
齋房淸坐易,祝冊淨書難
倒斝來宣醞,堆盤盡賜餐
自觀尙可厭,所以人共譏
興俯不中式,語言每多違
呻吟劇刀刮,腸胃如膏煎
艱辛冬夜永,寸刻無安眠
而爲物欲役,廝養不如也
且觀方寸地,明明洞夷夏
枉尺直乃尋,君子豈降志
發達雖人情,低回或天意
明命方赫然,疇能越厥志
由來得造道,端的在誠意
五更生夜氣,一點見天心
要妙雖成曲,和平詎在琴
有舌別其味,勿爲易牙嗤
義利若畫一,其初在毫釐
世情黃葉下,野興白雲飛
絶澗琴無譜,聯峯鐵作圍
金蘭將再講,玉樹忽先摧
雲薄秋容淡,山遙曉色開
仁風吹赤子,遺愛說嚴君
松井連紅樹,楊村隔白雲
拾葉晨供爨,看經晝破閑
心游萬劫外,身老一窓間
流水情相得,浮雲影對閑
猿吟岑寂裏,隼度渺冥間
用足三冬史,詩輕萬戶侯
呂金懸重購,虞璧照窮愁
佳句世皆誦,沈痾誰復憐
凄涼翦燭話,寂寞對牀眠
禮重傾千古,心同集百官
御香來紫闥,法服壓玄冠
久闊疏髥出,相看病眼驚
隨親供子職,奉表賀王正
操戈欲逐儒,此言殊有理
徙室或忘妻,非徒偶語爾
淚添東海水,夢繞北庭雲
老馬常思主,哀鴻久失群
病軀關藥物,野意在山亭
小雨僧邊白,遙岑鳥外靑
萬民所共視,步履諒委蛇
不比九曲坂,車摧馬鳴悲
骨淸三島客,業白五臺賓
石壁煙光古,珠宮曉色新
地僻市朝遠,天寒星斗高
初疑觸麟角,漸似刮龜毛
位列三重後,年登五十餘
許身憂社稷,刻骨感詩書
異恩慙分外,舊興在吟餘
獨阻朝正列,慵修餽歲書
慷慨傾千古,風流蓋一時
尙書參省事,元帥判戎機
子雲殊寂寞,伯始自中庸
六籍終安用,三童竟不從
病深難遽喜,安甚却成危
頃刻生他證,晨昏謁太醫
氷榻暑將去,松簷秋可疑
起居憑倦僕,壽夭付良醫
身謀難造次,病勢有危疑
斤兩分司宰,刀圭出典醫
日午簷氷落,更寒硯水凝
酒樓思達士,茶榻憶高僧
窓日銅鉦掛,簷氷玉筯垂
精神依舊秀,久要賀年遲
屋角寒松碧,墻隈老薺靑
素塵棲竹簡,雪水紀茶經
咄咄無牛後,陳陳或鼠餘
平生徒哺啜,世事足欷歔
索詩頻叩戶,釋杖便登筵
勸善文千卷,旌功記數篇
堂背氷猶疊,山顏雪已消
年來嘲自解,老去隱誰招
芳樽傾綠蟻,鮮食炙靑魚
麪裹脂如截,盤堆味可書
陰崖氷欲泮,暘谷日初昇
問歲呼田叟,求詩有野僧
東閣施行馬,西窓記聚螢
吟詩頭盡白,煉藥骨應靑
門生聯冢宰,宅相冠中書
種善軒何豁,燒香谷自虛
祗怕心肝絶,寧憂鬢髮衰
江山春欲動,門巷日初遲
江山工賦詠,藥物漫枝梧
離合皆天定,行藏足自娛
有夢纏生死,無心管是非
講師來問字,禪客勸忘機
至道多乖隔,浮言雜是非
感恩時或有,知己古來稀
聞道形無外,忘言味在中
江山圍赤縣,日月耀蒼穹
吟哦如有得,剝啄已難尋
雪意餘梅塢,春光動柳林
狂風號夜半,飛雪入春分
水際生新菜,山陰宿凍雲
短髮吟餘白,衰顏醉裏紅
牛行芳草雨,鳥入落花風
知行雖並進,敬義必相持
尙志須先立,知天却始衰
風雨秦灰冷,塵埃孔壁深
黑雲收地面,白日到天心
人心自今古,世道有汙隆
草木皆蒙化,鳶魚亦降衷
則象元無漏,因重豈有餘
六虛流動處,三絶覈硏初
百王模範在,一字再三尋
麟也表吾道,鳳兮歌德音
雖然有瑕纇,動是得精英
博約無餘蘊,從容致太平
尙喜精神秀,從敎齒髮疏
平生聊爾耳,畢竟定何如
衆雛方爛睡,長夜欲殘燈
但未淸三業,何曾落二乘
江山宜獨往,風月要淸吟
學豈友高鳳,和應師展禽
今朝紅日出,却向四山飛
有影誰能伴,無心世所稀
氷釋湯鳴鼎,雲移月在松
相形固同氣,同體却相容
有興將誰語,忘懷却自如
氷消泉谷咽,雪盡樹林疏
子在回何敢,吾衰周不復
精魄通幽明,壽夭同仰俯
車馬塵蹤絶,鍾魚梵刹孤
永懷尋水石,晏坐度朝晡
節文奢儉禮,斟酌抑揚權
紙狹難容印,銜單却省牋
老境懽情少,新春和氣長
玉雞方紀瑞,金鴨正燒香
新愁隨日出,豪氣與春長
月賞金波灧,花尋白雪香
有懷何不蹶,遇興卽如顚
牀蓐工深坐,班行阻折旋
龍舟浮葉後,象輅轉蓬餘
世道今多變,人心本自虛
委蛇方退食,絡驛更隨車
讓坐誰居右,承歡欲食餘
敎稚溫千字,爲文考六書
蟲魚聊爾耳,驥鳳定何如
利欲須先錮,浮華要再鋤
陰崖猶臘雪,小畹欲春蔬
京市傳更鼓,江天照夕峯
聞鍾知梵唄,欹枕聽隣舂
何須七年艾,最喜一封書
甘苦嘗來遍,調和用有餘
消融無內外,寂寞但機宜
物化誰逃數,吾生自順時
行藏存大節,語默動眞源
蠻觸曾聞戰,朱陳尙有村
把筆題凡鳥,敲門辱可人
筠窓明對雪,棐几淨無塵
天低連廣野,樹老掛斜陽
朔雪年來少,熏風日漸揚
齒病連頭痛,腰酸入骨深
帖多丹復散,術妙艾仍針
準擬扶衰病,從容共大平
春風生海岸,臘雪照寒更
威聲搖雁塞,妖氣卷牂柯
殿上垂承露,庭中引伏波
召賈明神道,師文想鳳音
風移三尺劍,財阜五絃琴
野果談餘嚼,宮壺拜後傾
拙辭包不盡,妙道固難名
禮絶朝廷上,名傳雲水間
綸音思潤色,彩服尙爛斑
吳鉤明積雪,齊霣發深冬
史冊災何疊,軍營勢自重
露叢凝郢碧,晴萼炫辰丹
放鶴知天闊,尋僧候路乾
尙憂加爵級,敢望賜餐錢
進退誰爲地,行藏自有天
貍奴同煖席,虎子共殘燈
松杪風聲細,梅花月色凝
可汗山最遠,區脫日初殘
健婦專氈帳,嬌兒跨肉鞍
風動靑絲鞚,花飛紫玉珂
殷勤埋死馬,絡繹饋生鵝
庭樹含風碧,簷松蔽日靑
生涯三徙室,歲律五移星
聖道書中覓,人情歲後知
靑山如有約,白日正無私
病裏無餘事,閑中改舊詩
雲收天更遠,山靜日將移
病中悲歲月,分外領春秋
白髮時看鏡,靑山日滿樓
匿形將鷙擊,吹角已龍鳴
月冷驪駒曲,雲深驃騎營
絳幘傳籌後,靑韝進食初
輕淸浮酒蟻,香辣雜羹魚
的的剝松實,纍纍穿柏枝
天晴山翠近,風定日華移
問字知來處,安名欲保軀
精求疑費慮,泛應恐如愚
自喜星光入,仍敎月色穿
雨應持傘苦,風更爲燈憐
題門有凡鳥,飮酒愧無鮭
山色工排闥,苔痕欲上階
須知金至斗,不換酒如澠
白雪從三疊,靑山定幾層
延春宮漏永,悲栗塞雲深
積雪埋氈帳,寒風透錦衾
窮巷無新事,明窓改舊詩
踏崖靑草出,倚杖白雲移
微風寒習習,小雨晚凄凄
陰壑泉聲急,陽崖草色齊
周遭靑嶂合,片段白雲飛
筆禿新詩稿,門多破衲衣
辟邪圖白澤,却老服靑精
水月參將透,煙蘿躡欲成
空濛山影裏,颯霅市聲中
巢許朝廷表,夔龍丘壑容
落梅春水闊,悲栗暮雲深
昌運光前後,危途亘古今
指畫承君命,書思對帝顏
紫囊懸白筆,爽氣滿西山
齕盡天山草,牽來沙苑春
簇蹄閑日月,振鬣起風塵
千里又萬里,一丘復一壑
古亭松數株,床琴對庭鶴
不是求田去,無由送札歸
境幽多老木,山密掛斜暉
坐禪初面壁,遇興卽題詩
雲影舟中落,秋容鏡裏歸
吟詩聊遣興,處世要忘情
霧重珠聯忽,村沈柳失營
性情陶冶後,雅俗變移初
蒼海雷聲振,靑天日色舒
長身能幹蠱,大后爲頒香
籌室淸風榻,衲衣明月廊
寒氣制三伏,凌陰知幾層
心中如火烈,鬢上有霜凝
境深人寂寂,風動樹層層
照面冷相射,入喉流不凝
萬壑人擎段,交河馬踏層
氣通陰鑑迥,光貯玉壺凝
童童松挺色,翁翁酒生香
心靜靑山近,身閑白日長
細雨防朝出,淸風穩晝眠
儘敎幽興足,肯怕俗緣牽
靜坐仍閑話,飢飡與困眠
鳥飛工自習,牛老費人牽
秋風少新食,夏夜乍安眠
柳爲垂門種,蘿仍補屋牽
賓朋病後少,鳥雀夢中喧
遠岫連平野,孤煙矗近村
宗伯無多子,門生有幾人
功名須信命,禮義要修身
當時稱老大,中歲盡凋零
奔逸馳河水,稀疏耿曉星
政堂琪樹迥,簽院玉壺寒
共掌文衡重,俱經編管難
衣巾纔掩體,盥櫛亦強顏
危坐甚無味,長歌豈成歡
靜時觀復姤,妙處想唐虞
曉霧收靑嶂,秋風入碧梧
鼎鼎光陰速,觥觥節操移
秋風摧勁草,夕照掛高枝
字形從古變,句法逐時移
直欲反源本,何曾尋派枝
石出孤帆落,林深小逕明
溪禽散棋響,山客立鍾聲
夏初猶故絮,秋末尙輕衣
客至工淸坐,兒啼耐久飢
對山思蠟屐,聽雨憶蓑衣
有竹何嫌俗,無芝可療飢
囊中飧玉法,架上製荷衣
共詫侏儒飽,誰憐曼倩飢
窓白吟餘月,燈靑夢裏山
國風趨下劣,世路轉間關
魯基板隱重,漢業擁昭蘇
肯待張良計,當如甯武愚
幸容陪杖屨,更喜接門閭
豆腐蹲鴟雜,香粳吠蛤餘
雖然在人境,不是愛吾廬
糴米頭將鶴,催租背有蛆
白首空憂國,靑山對結廬
稻畦應沒鶴,酒瓮已浮蛆
利隨名汲汲,愁與醉沈沈
永日吟難盡,衰年病又侵
山遙多醞藉,水闊自舂容
爽氣生明月,寒聲起碧松
航海傾心後,尋橦縱目初
乾坤通絶域,雨露洽方輿
長莖玉自削,圓頂傘初斜
氣稟葉間露,形成根底沙
道熟吟哦少,年侵坐臥多
屋山橫似障,樓月淨如波
隱見喬木杪,百道飛來泉
君從何處得,去路無由緣
光陰悲鼎鼎,氣像慕巖巖
門靜來幽鳥,簷虛掛冷蟾
天地無窮意,江山欲盡頭
新篇半塗抹,絶句或風流
膾炙荊公句,規模杜老聯
肇明編不及,天啓誦來傳
紙牕吟更白,氈席坐來靑
井冷凝瓊液,山晴列錦屛
始知淸病目,漸喜潤詩腸
絶島春光遠,狂風浪勢揚
何當關外路,共倚月中樓
楓嶽徒心想,松亭只夢游
閑中工短句,病後怯深杯
巷靜煙浮柳,庭空雨長苔
任是塵生甑,須敎酒滿杯
汀沙白於雪,江水綠如苔
幸無群動鬧,況此十分明
忽見有孤影,相將論寸情
秋風共蕭洒,村叟亦幽閑
悵望幾回首,遲留眞強顏
誰曾訪煙巷,我獨俯風欞
涼快愜所望,淸閑欣以寧
風露三更月,江山萬里天
欲歸心自苦,相對影堪憐
招提開福地,普濟敞眞堂
縣令頻腰笏,山僧獨面墻
名聲少已重,詞氣老來溫
樞府纔還笏,桑鄕已杜門
有生雖信命,當死要安心
七十伊過七,尋常詎可尋
蒼波臨浩瀚,翠壁陟崔嵬
握手浮生樂,摧肝求訣哀
歸來渾似夢,喜躍更何云
早起慵冠櫛,沈思討典墳
弓劍俄成哭,圖書不復云
椒闈垂畫像,石室峙生墳
回觀今碌碌,摠忘向云云
每歲塵生甑,他年酒到墳
地壓蓬萊境,天低喉舌司
半庭寒雨過,西嶺夕陽遲
周召猶從卜,重黎有所司
三蘇迷所在,百世竟難知
殿角回千嶂,墻邊列百司
宅中臣庶拱,裕後祖宗知
周季已伐樹,漢初猶茹芝
一身同馬繫,雙目送鴻飛
傳語自參政,刻期觀祕書
文章猶介胄,筆硯似儲胥
心傳出師表,學邃問天書
雅量推時宰,英材困里胥
杳杳難論命,明明在讀書
自從游闕里,不復夢華胥
陰陽隨節候,形政出鈞衡
含垢川原淨,揚淸殿宇明
賦才推謝眺,詩故慕匡衡
醉後玉山倒,望中銀海明
萬葉傳丹扆,三光察玉衡
普天無垢穢,小室更虛明
肺病自耽酒,眼昏猶讀書
遙山拱畿甸,寒日下村墟
鳳字題門日,鴻樞當軸時
早年交契密,多病賀書遲
相邀觀刻字,自愧濫陳辭
屈曲淸溪咽,崢嶸疊嶂圍
史臣編汗簡,衲子打豐碑
雲影橫簷際,鍾聲震鐵圍
拜命猥當筆,覃思強述碑
弱材支大廈,猛獸潰長圍
開窓霜滿瓦,點筆水凝甁
酩酊須浮白,譏評付汗靑
老境不一醉,好懷能幾開
黃橋流水遠,松岳白雲堆
華筵方欲設,小雨更相留
二朴孤忠日,三韓再造秋
精義自爲休,直言無復枝
旁探莊老學,遠繫周孔辭
一心具天地,萬事分幹杖
可就復何去,當受復何辭
或難似超海,或易如折枝
明明服大訓,默默探微辭
釣月刳木小,耕雲通路難
長川應像輞,深谷可名盤
有身元是患,處世漸知難
或送蒲萄酒,誰憐苜蓿盤
快意觀書易,昏眸讀字難
胼胝思禹貢,詰曲想殷盤
雨暘休咎見,邦國守持難
道熟丹盈鼎,詩成珠走盤
幽居甘自適,靜坐澹忘言
萬戶煙生棟,孤村雪滿門
都目當高擢,遨頭却遠游
空衙寒草地,戍鼓夕陽樓
誰言離乳臭,便得察輿情
冠玉明朝旭,庭槐峙晚晴
縱是多聞見,尤當闕殆疑
奉天終赫赫,行己定孜孜
靜應生夜氣,明可析秋毫
取火懸陰燧,臨風捻洞簫
銀盤墮空明,形影方逶迤
對之自可樂,夜寒魚上遲
長絲垂芳餌,樂哉魚正肥
得之適我願,不得非我違
我老猶絶糧,當時豈求魚
一涉爭名路,驅馳歲又除
榮名下大夫,歸興南飛雁
翠柏倚雲岡,寒梅拆江岸
披懇精微著,提頭上下分
風狂催短景,山密鎖寒雲
絃歌怳如夢,筆札愧非才
大廈從誰庇,狂瀾首自回
歸田心自昔,上表意非他
春動崖生草,時淸海不波
飛花自回薄,輕態故虛徐
茶鼎才添水,山村欲沒畬
乾坤通肺腑,雨露洽衣裳
今代身初健,前朝感更長
嫩綠風吹動,殘紅雨打稀
微吟看遠岫,獨立到斜暉
雨深難避濕,日午解遮陽
松樹臨華屋,梨花照粉墻
溟濛連碧樹,點滴浥紅塵
殘花猶萬片,嘉種巳千囷
高柳和來暗,殘花濕不飛
人老琴書靜,地偏車馬稀
乍看眉巳蹙,欲嚼齒先酸
醉客偏多嗜,眠魔詎敢干
虛心元似鏡,散髮不曾冠
身世道情熟,功名春夢殘
夢斷風生榻,思沈月滿琴
書詩兼介胄,城市雜山林
廟堂收衆策,釰戟耀群營
運蹇生民病,神羞主將盟
婦兒愁跋涉,丁壯逞英雄
赫奕三韓國,崔嵬八位宮
鼠竊初侵界,鴟張漸逼京
削城堅似鐵,列炬粲如星
海邑蒿萊長,山村鳥獸藏
那期犯畿甸,不啻掠餱糧
香銷僧對影,夢斷鳥驚心
流水風生穴,淸霜月滿林
熊經知秘術,鯨吸倒連觴
桂影蟾蜍窟,秋聲蟋蟀牀
茶聲蚯蚓竅,詞格鷓鴣天
萬里鯷岑靜,千年鳳曆傳
水穴應通海,風巖可作亭
薪楢來處險,廚䆴㸑時馨
傍水居民屋,隈巖送客亭
訟稀庭草長,坐靜砌花馨
回思名利路,幾過短長亭
木麥饘何滑,松花蜜自馨
盤饌酸寒雜,詩聯功拙偕
浮生鱣潑潑,大雅鳳喈喈
直從鷗鷺岸,遠向犬羊天
一臥今多病,高吟又幾聯
筆端明道統,門下耀儒冠
濂洛初承泒,荀楊豈是班
遠途從咫尺,暗室盛衣冠
宗廟焄蒿際,朝廷肅穆班
種花師粲可,採蕨友夷齊
淸節普天少,話頭終日提
心淸泉落石,影靜月臨松
早透禪關密,猶餘語業濃
紫蟹盤中味,玄蟬枕上聲
天高山色秀,露冷菊香淸
一聲鍾動處,萬壑日沈時
病客頻回首,高僧有所思
高吟揮俗子,靜坐伴眠魔
野色霜餘淨,松陰雨後斜
薄田連絶島,小屋鎖寒藤
處處難棲托,時時實戰兢
分明只一水,擬議更千山
最愛禪僧靜,能同病客閑
徘徊有明月,荏苒是靑春
迹似授籠鳥,心如縱壑鱗
健句全篇少,貧家半菽餘
浮生多疾病,秋色滿庭除
陳迹夢魂外,回頭衰老餘
丹墀傾素蘊,玉署忝新除
奮隱蒼江上,浮生白髮餘
存心忘得喪,賦命自乘除
頗恨園丁弱,由來菜甲稀
莓苔隨雨長,梨栗未霜肥
命自天王錫,恩緣國主知
土官皆雜職,朝列異前時
忘形多勝事,會面少良知
四海揚波日,千山落木時
幽人方獨往,勝友有同盟
共討登仙術,俄生不世情
泛泛香初散,依依蕊半開
抱痾甘寂寞,絶意上崔嵬
扶衰如有效,遣興自成吟
寒露滴幽澗,斜陽明遠林
孛星方示儆,秋令恐招愆
陳迹卽蒼蘚,淸心如白蓮
雷電施餘怒,江山替奮愁
晨飧兼味少,夜坐百年憂
苦節扶吾道,餘風振士林
商山芝露重,彭澤菊秋深
有案齊眉擧,無筒滿眼酤
化家須攴攴,知禮是夫夫
兵戈猶未戢,田野儘多荒
山好常扶杖,風寒欲綻裳
國步方艱際,天心未定時
已驚梅綻早,又見菊開遲
田舍同年在,江樓踏月登
高梧一葉落,白髮數莖增
得句天機熟,營生野興妨
愛樓尋客舍,游寺坐僧堂
相忘共駘蕩,直欲遡鴻荒
赴月思吳質,無波記越裳
眼靑猶牾俗,面赤欲趨時
敢道知機早,無端去國遲
詩稿閑中改,山椒醉後登
獨游今似夢,多病老彌增
處世身如寄,隨心事豈妨
烏衣曾有巷,綠野久開堂
霜露堪輿外,春秋戰國初
輕生多伏劍,尙武少通書
奔波守禦後,行李往來初
禮貢多儀幣,情通一札書
鬼蜮不知處,蚍蜉相援初
儒冠臨劍戟,學舍廢詩書
邪正久彌白,監觀有彼蒼
停囚應長智,嫁禍恐讎良
錄功頒茂渥,判事冠文聯
鵠嶺閑中地,燕山夢裏天
老日少靑眼,同年多白頭
寸懷徒耿耿,天道儘悠悠
沙淨小溪足,葉明高樹頭
流年閑裏急,往事夢中悠
只愛開當面,何須插滿頭
孤松彭澤晚,衰蕙楚江秋
回思猶苦楚,入秦儘荒唐
天地臨宗社,經綸在廟堂
銀朱如帶血,雪白自凝膚
匣薄祗一扎,鬚長知幾扶
虛空大無岸,上下古來浮
海氣從金出,山頭有水流
浩瀚將安適,輕淸祗自浮
迷塗趨斷港,利涉過洪流
病深來往少,意適起居便
籬菊黃金嫩,庭苔綠錦鮮
有筆能排悶,無錢可附權
觀身如棄鼠,養性似烹鮮
飛錫千山暮,回舟一葉秋
聞名如見面,送別却搔頭
簡篇猶滿架,苜蓿正堆盤
已矣文貞笏,塵埃神武冠
竹亭棋送響,苔逕屐留痕
歲月江山暮,風塵天地昏
歲歲栽花看,時時抱甕勞
形容儘憔悴,詞氣尙雄豪
藥材求不易,瓦片熨猶難
彭澤堪容膝,樊川更倒冠
居貧出無馬,睡減候鳴雞
作賦題亡是,爲文傳滑稽
乘除有造物,出處在登樓
天闊雲何往,山空水正流
淨名身自淨,香積飯何香
老拙文章陋,膏肓歲月長
復姤循環處,乾坤入用時
鼻端觀白氣,心上透玄機
才豪師怪怪,筆妙友閑閑
道在玄黃內,心游紫翠間
縱意無拘束,怡神自適閑
寫經齋戒畔,得句笑談間
不知天子貴,自負道人閑
放浪形骸外,分明眉目間
重重靑嶂合,片片白雲閑
靜裏識天際,夢中談世間
興來方自托,邪絶不須閑
渺渺三淸表,紛紛五濁間
幾年思獨往,無路得長閑
寂寞干戈後,荒凉水石間
燕京氷雪冷,馬邑歲年閑
抖擻班行裡,歸來圖畫間
一乘元自急,萬念不如閑
臨濟兒孫外,長江伯仲間
雲煙終萬變,心迹自雙閑
高臥羲皇上,淸談魏晉間
去陳仍體古,養浩覺神閑
且莫忘三上,須敎塞兩間
侯喜鳴聲苦,彌明意氣閑
遁翁相上下,牧老且中間
知幾須愼密,講學尙寬閑
保燮身心內,經綸宇宙間
學豈三冬足,居難一日閑
送蹄燐果下,聒耳鄙桑間
小才要聞道,大德戒踰閑
鶴語留華表,蟲生蝕白間
鬼神應自泣,日月豈容閑
入妙語無極,搜奇行反間
宗伯班初顯,經生迹尙閑
素絲垂鬢上,黃色起眉間
不是求名急,仍非愛己閑
遭逢由夢裏,拔擢或行間
雖然爲世重,未必似吾閑
大極毫釐內,流光瞬息間
效驗終明白,功夫要熟閑
氣充天地內,身老簡篇間
蒼松連密洞,錦葉落疏林
月照歸田夢,天知報國心
靜專元氣翕,燮理大和存
地拱詩書圃,天開道義門
知止心應正,閑邪禮所存
遙山遶黎杖,落葉滿蓬門
谷鳥日親近,隣僧時問存
花階頻得食,月壑或敲門
病身秋草緣,歸夢暮山靑
得靜參心易,臨危檢脈經
巡駐三京後,貽謀億載餘
司天運神算,馳馹相方輿
精神應鬱積,形勢自迂餘
日月浮天蓋,山河繞地輿
自恨難窮底,人將不食餘
名山思蠟屐,細雨想藍輿
相逢宜痛飮,久病少淸歡
三逕苔痕古,千山雪色寒
歡情洽家室,饑色免輿臺
養得渥洼種,培成梁棟材
峯巒夾江岸,畦壟擁田廬
灘石寒聲遠,松坡翠影疏
如醉又如夢,欲歸還欲留
淡煙埋野寺,明月上江樓
習禮那辭酒,隨行恐倒冠
綠衫郞協律,烏府吏齊班
樂音呈兩部,和氣奉千春
紺宇移天仗,輪臺絶點塵
世尊堂再拜,神衆殿三巡
燭影難分色,爐香欲染身
飄然來又往,偶爾醉還醒
月出波濤白,雲牧松桂靑
耳憒恒多笑,心淸故獨醒
長江一條碧,疊巘幾層靑
吟如東野瘦,狂似次公醒
樹色雲中綠,天容水底靑
鐵槊自磨戛,毛衣無等差
廣庭包欲盡,大禮備無頗
心狂授水火,迹蕩等雲泥
輔國責愚子,持家燐老妻
星霜甘伏櫪,雷電惜蟠泥
勢去門無客,心安室有妻
影見知懸鏡,形存似印泥
守株應待𪚥,徙室或忘妻
周公制禮樂,孟子述詩書
已矣丁衰世,歸歟臥弊廬
早知貧是病,漸信樂忘憂
詩酒誰爲地,雲山自入樓
斷崖臨浩渺,微逕上巑岏
谷隱幽棲占,郊行健步閑
摠是天然處,還如聖者時
短簷逃急雨,虛閣冒斜暉
日日登山冢,時時檢架書
病成應有自,痛急更無餘
時危誰可仗,事久或難欺
亂世烏瞻屋,浮生鵲寄枝
六錄天王訓,三蘇聖祖書
眞機非淺易,秘術却迂疏
中年親藥物,末路夢林泉
敢駐揮戈日,從觀坐井天
獨鶴秋空外,群鴉夕照中
欲歸心未決,多病歲將窮
燈華照寂寞,藥味雜甘寒
壯志曾看劍,殘生欲掛冠
雲煙千萬疊,古律兩三篇
興引山行屐,神交紙裹錢
生涯從跌宕,辭氣尙淸豪
自愛庭前草,誰偸海上桃
豈容邪氣作,只有道情知
對越忘驕謟,操存恨老衰
那知嘆衰白,更不用曾靑
望道猶千里,爲文豈六經
閭閻接煙棟,塔廟語風鈴
井水階前碧,雲山几上靑
雨風雖可庇,氷雪却成堆
洒掃俄淸眼,新奇旋奪胎
坡詩多藏敎,蕭寺半儒風
熟讀燈花落,高吟瓦雪融
開戶晴天碧,抽毫夕照紅
飯香堪咀嚼,羹熱旋消融
里閭當自靜,天網本來疏
宗社安榮除,詩書潦倒餘
謾傳波浪惡,却向薜蘿深
屛障傳家業,氷霜動客心
屢饋情何厚,相逢語甚溫
淸風吹鳳閣,落日照鴒原
閑居殊寂寂,獨飮亦遽遽
道近非身外,風寒政歲餘
多生應避地,一見欲歸山
絶澗泉聲急,深崖石勢頑
蟲網文書架,螢流風露庭
江山燈下數,歲月枕邊經
登樓山隱約,步屧樹扶疏
浮世身爲累,幽居興有餘
幾年分野物,多病倒儒冠
天地春初動,江山雪欲殘
衰遲占絶境,寂寞對斜曛
腹裏容諸子,毫端掃萬軍
拖杖參隣近,哦詩當嘯歌
山陵沈暮靄,田舍灧晴波
泛覽無生戒,高吟大古歌
白雲生雉巘,明月照驪波
境幽無市語,日落聽樵歌
新事似芳草,舊交如逝波
寄來千里遠,開了一封深
佐飯能生味,題詩不礙吟
野鹿分嘉惠,霜鴻落好音
悠悠隔山水,衮衮送光陰
玉樓從座聳,縞帶逐車回
高閣難遙望,虛簷好獨陪
淨掃冬溫去,應催春暖回
落梅知俗好,折竹有誰陪
素娥游汗漫,白鶴弄低回
入夜偏宜聽,賞晴誰與陪
王子雷驚座,袁生雪擁門
江山鳥飛絶,閭巷馬來喧
況有公携酒,寧容我閉門
繁華從糞掃,寂寞避塵喧
同年久還笏,踏雪特敲門
公似龍蛇蟄,吾如鳥雀喧
殘年頻徙室,獨夜不關門
但見燈蛾擈,難聞櫪馬喧
亂世頻看鏡,殘生獨掩門
柳絲應欲動,澗水慙成喧
道路如連袂,朝廷共盍簪
迭來方繼踵,相對政論心
少年難跪履,中歲肯抽簪
遇患頻消骨,持盈苦用心
一枝斥鷃舍,三島臣鼇簪
蠢動含元氣,虛靈載道心
草草生何苦,梅梅視欲昏
心形自相後,富貴復何論
柳村將綠暗,梅月又黃昏
禮樂難輕議,文章要細論
已嫌憂耿耿,豈害醉昏昏
有志傳家訓,無心斷國論
最幸松當檻,寧嗔蘚入房
崖氷時自落,窓日爲誰長
多生餘業障,六事具文房
苒苒形容變,悠悠氣味長
危峯臨鳥道,絶壁掛僧房
苦厭風塵暗,非關道路長
凌晨斜點筆,入夜懶關門
几淨珠璣落,風傳鼓吹喧
雲深楊子宅,天豁仲尼門
只把身心契,寧容口吻喧
玉慙終韞櫝,蘭忌偶當門
獨鶴寧嫌靜,群蟲已息喧
齧氈持漢節,工瑟向齊門
久信艱爲泰,明知靜勝喧
國恩終爛熳,吾道自伶仃
山月僧窓冷,松風客室淸
詩酒相從日,江山獨往時
回頭餘習斷,屈指舊交稀
處塵無可染,出世亦何難
風急天容淨,松深月色寒
掌中雷起滅,胯外日升沈
皓首終安用,靑燈獨自吟
南天靑漠漠,北極黑沈沈
免角披心諫,牛毛抱膝吟
孤月天中掛,群山霧裏沈
商羊乘雨舞,蟋蟀候秋吟
復姤句萌地,乾坤道義門
秦灰雖獨免,老道却群喧
共王開孔壁,蔡氏授朱門
噦噦方來舞,啾啾已絶喧
聲音皆中律,經緯自分門
要妙從誰講,哇淫逐世喧
獲麟方絶筆,進狄却麾門
尙欠一辭贊,徒敎諸傳喧
氣侵如有跡,物過肯留形
祗喜吾頭白,難逢俗眼靑
毛雨曾聞洒,蓬星已喜消
諸公方衮衮,華胄信遙遙
慙敎和氣合,應使禍胎消
楚漢紛爭苦,唐虞揖讓遙
北極氷難釋,南天雪旋消
感通機自密,疆理勢何遙
子困心猶樂,吾衰位已高
山崖爭尺寸,海岸盡蓬蒿
雨露藏春塢,塵埃偃月堂
鳳凰將覽德,蜂蠆絶垂芒
天時元不定,吾道本來迂
雨雪春猶冷,江山日欲晡
詩書宜老境,門卷絶行塵
末路蹉跎甚,中原制度新
四方均雨露,千載會風雲
撥亂將垂統,持盈重守文
金陵輝白日,氈幕鎖黃雲
塞北今趨質,江南舊尙文
處泰詎爲易,守成方甚難
松京春氣早,柏岳曙光寒
痛後身猶困,吟餘志自寧
簡篇堆几案,洞壑擁門庭
郞署無司直,天原獨發微
世情依舊薄,吾道至今非
苦痛忘妻子,安寧有友生
山深廻俗駕,水淨濯塵纓
江山少眞隱,藥物半浮生
班子曾投筆,終童亦請纓
自幸用三傑,無從致兩生
寥寥舞干羽,汲汲惜繁纓
山南難邂逅,水北儘優悠
地僻宜拖杖,風寒懶上樓
生意庭前草,貞心澗底松
春風吹大野,曉月掛危峯
何處托深契,有時開好懷
高風思五柳,舊德慕三槐
時時發狂興,事事觸悲歌
物慾如鋤草,年光似決河
渺渺山川闊,凄凄霜露淸
忠肝空自苦,病骨有誰驚
高吟已遺世,獨立更冥心
翻影鴉投暮,揚翎鶴在陰
野橋宜著屐,江岸欲行舟
信命仍深坐,無心更遠遊
身與頑童比,心如老將降
春雲低鵠嶺,雪水漲驪江
食息皆關命,呻吟敢怨天
巖崖餘臘雪,墟落鎖寒煙
幾年曾養氣,萬物自含春
愼勿虧家法,還如秉國鈞
米廩身耕後,桑畦手種餘
州官存䘏數,海盜入侵疏
異居那免俗,乍見不相親
索果似知味,看山如識眞
會遇日三接,治平天一寧
縱迷燈是火,頗信黍非馨
非才領國史,歸計在川寧
闊野山彌碧,幽蘭谷自馨
魯道自有蕩,文王方以寧
殘年身對影,陋室德流馨
谷長村落稀,傾崖滑難踏
耳邊澗泉來,頭上峯巒合
盤飧具山海,樽酒照庭除
公昔頻投轄,吾今獨愛廬
言詞初少味,容止更無儀
野日明樵徑,江煙暗鈞磯
吟詩成野史,望闕想朝儀
馬邑雲埋路,驪江月滿磯
雨露驪江上,風雲鵠嶺前
無材草封禪,有策辨人天
醮餘神所惠,法外我何堪
開府儒林表,封君國史兼
韓山深自幸,合浦近如瞻
柳巷苔生轍,蓮營月滿簾
支離非傲世,洒削敢藏名
座滿求詩客,朝無結襪生
淡泊非無味,膏盲在立名
栽松憶隣老,種楷望門生
殘齡憑藥力,美景助詩名
几案靑山入,門庭碧蘚生
移居那免俗,當痛但呼天
否運何連歲,安心倘有年
庭洒松間露,墻連樹外天
賜田當老境,握粟卜歸年
昏昏陋巷日,蕩蕩醉鄕天
放曠非吾道,威儀戒老年
歸來書甲子,憔悴降庚寅
雲壑泉如筑,陽崖草欲茵
鼻息尙隱壁,目瞳如眯塵
家童解麾客,山鳥不驚人
和氣徧四體,冥心忘六塵
出游知有士,無夢定何人
鼓角聲連海,旌旗影拂塵
鷹揚方啓道,鳥散走迷津
行雲猶向北,老境在征東
弱柳將搖碧,夭桃欲綻紅
亂離誰避地,衰病我歸田
壁水沈明月,鑾坡鎖冷煙
淸標思玉樹,異境似瑤臺
永夜對燈聽,淸晨持傘回
楊柳村逾靜,莓苔巷已窮
閉門山色裏,欹枕雨聲中
不耐風塵暗,向來天地寬
才疏吟詠苦,計拙去留難
祗欲題詩滿,何須解帶量
秋風吹嶰谷,夜雨暗瀟湘
白水深成黑,黃山遠遂靑
位高威自重,室陋德彌馨
詩書養豪氣,藥餌益衰身
接物還同俗,爲文漸喪眞
書房坐未穩,玉食賜來稠
回望松山路,歸登柳巷樓
朝廷方倚重,宗社政敷休
飮至禮儀備,策功恩澤優
力弱僅支骨,汗流方滿顏
好詩生眼底,幽興寄毫端
炎涼知氣順,昏旦見星移
曆象初分命,經權各適宜
坐客皆豪傑,吾生獨懶殘
樽罍今古雜,菰菓齒牙寒
生涯戰蠻觸,世道傲羲皇
夏木生涼吹,煙村下夕陽
林林滿區宇,浩浩際虛空
軀殼雖紛糅,毫釐亦會通
天公方降澤,旱魃敢爲災
朝市沾衣袂,林亭引酒杯
道直名逾重,年高位始尊
雲林連疊嶂,煙草靄平原
語言猶未正,喜怒自無常
雨滴工承霤,天昏喜入房
落照低高樹,輕雷殷遠空
鳥啼如得意,蟻戰已成功
諸孫皆壯歲,長子已希年
詩酒桑楡景,衣冠雨露天
門外泥連陌,庭中蘚入筵
鳥馴緣得食,驢蹇怕朝天
風月歸篇翰,乾坤擁几筵
流觀鳴道集,獨步醉鄕天
飛雲晴更白,疊巘遠彌靑
海外留徐福,遼東老管寧
貫穿兼體用,開合有經權
不息江朝海,無遺日照天
直欲拜三品,自言無二心
妻飢猶互妬,子壯懶相尋
告君當盡己,謀道要全身
解竹在迎刃,讀書如斲輪
懶興緣病久,高詠發詩狂
苔蘚將浮碧,林巒更鬱蒼
人材天所降,聖學我何知
霧露沈松徑,溪山擁菊籬
淸曉亦沈鬱,短宵猶欠伸
預憂三伏近,應待九秋新
踰禮頻干謁,市恩眞點癡
功微不辭鬱,學淺敢爲師
看雲弔形影,琢句嘔心肝
梅雨千林暗,松風六月寒
愛直如蟬翼,誅奸託馬肝
賈生宣室夜,范叔綈袍寒
北崖多果木,南嶺半苽田
疏懶忘巾櫛,支持有几筵
未信生涯苦,居然分外淸
雲山連暗淡,野逕遶縱橫
淸談消鄙吝,舊德想風流
氷雪詩中冷,山林座上幽
汲汲名兼利,區區樂且憂
東坡嘆如寄,彭澤感行休
門戶淸爲最,詩書澤尙餘
源深流浩蕩,根固樹扶疏
家富驕心絶,門衰禮貌耽
世皆憐寡婦,天也幸多男
坐樹風生袖,挹泉氷滿襟
池魚吹細沫,谷鳥擇深陰
渺渺希淸範,沈沈抱素襟
王風千載遠,人日幾年陰
已棄功名屐,徒霑筆削襟
忘形齊萬物,謀道惜分陰
龍喉游近甸,鶴髮在高堂
瓣白氷爲質,皮靑玉有光
雖然親筆墨,只是汚衣裳
颯颯驚衰白,冥冥仰老蒼
空庭絶賓客,細雨走兒童
酒至窓移日,詩成筆起風
雨微兼白日,雲薄漏靑天
谷鳥簷前過,溪風枕上傳
寂寥如異境,淳朴是比隣
門豁苔連砌,簾疏樹逼茵
久已知吾命,何從愛此生
門庭依舊冷,枕席有餘淸
始擬漢三傑,終慙魯兩生
悠悠心更苦,寂寂味殊淸
行蟻枯根出,幽禽密葉吟
僧來求作記,客至喜知音
斜日林間隱,微風葉底淸
精神還稍健,造化自能平
驩然方欲捕,忽爾却能翔
咫尺危途苦,尋常順境長
今日更驚喜,一封龍虎丹
暑天身自困,陰雨骨彌酸
歲月悠悠過,江山細細吟
將乘大禹載,且操仲尼琴
學習愼趨向,抑揚工詠吟
閑苔埋卷轍,久雨潤床琴
惻惻屈平賦,悠悠梁甫吟
君臣交似漆,妻子合如琴
碧松虛榻冷,蒼蘚小庭幽
立志大人學,終身君子憂
初嘗因座客,早熟駭園丁
崖蜜粘牙軟,巖氷澈骨淸
戊辰垂統遠,箕子敎條遺
閥閱多居位,文章重詠詩
聖門猶乳臭,宦路尙心寒
禮樂重興日,雲煙萬疊山
痛處俄還止,驕音尙帶嗔
世情多苦楚,病骨足酸辛
歲月數莖髮,江山方寸心
屬文如織錦,揀句似淘金
飛塵遮外面,絶境入中心
自負無瑕玉,還如躍冶金
不須多費力,祗是要論心
松老欲傾蓋,月明還碎金
蜘蛛時掛戶,鳥雀或登床
僻陋山橫翠,炎蒸雨送涼
一匹尤稱妙,千金不易求
代身秦有鹿,繼跡晉之牛
苽涼宜少嚼,韭軟且微煎
五味甘生稼,三時熱稟天
鄕山連上洛,海日出東隅
我病思還笏,君強且剖符
煩敲如什襲,辛苦在三餘
荊棘生松逕,莓苔滿草廬
奕奕衣冠胄,飄飄雲水身
驪江可行李,雉岳是比隣
跡削天台寺,功成李氏門
蓮風香滿院,松月影侵軒
戰國互呑吐,哀哉勢滔滔
趨利水就下,甘心兵刃交
雖然運中否,入骨恩何深
奈何衆君子,冒寵森如林
家世與宗國,一體無異同
所以彭澤令,脫去如飛鴻
吟餘味猶在,夢斷興難收
煩惱俄消遣,圓通豈謬悠
城市眞如隱,文章漸類優
光陰同衮衮,天地亦悠悠
霜威催早熟,水德與俱生
欻爾珠璣落,瑩然氷雪淸
臺評如譯語,國是在當權
陳跡憐芻狗,高翔慕紙鳶
誰能蒙養正,自擬巽行權
擾擾蛇兼雀,區區蟻與鳶
哦詩參古律,下字有經權
渺渺淸秋鶴,紛紛落日鳶
江山空一望,風月是三生
世亂心逾苦,秋涼物自成
東西分有限,南北至爲期
海鳥飛相及,舟人臥不知
知君政閒暇,記我尙辛酸
雨罷山光秀,秋深月色寒
蒸豚猶見饋,死馬豈知求
夜靜月低戶,秋晴風滿樓
由來難作別,幸是不相知
宿鶴松枝冷,流螢蕙葉衰
乾坤何茫茫,大道被華夷
一至我何嘆,嘆此卷阿詩
狐貍啼我前,煙霧沈路歧
白日在中天,舒光復何遲
欲倩好畫者,長松丈扶疏
中藏以淸風,使我熱惱除
窮陰低柳巷,疏雨滴茅簷
心似三春雁,身如六日蟾
苔色難容足,松聲可醒心
地靈疑洞府,院靜聽風琴
靈丹投病極,美食賜飢餘
世亂行須愼,天高報不虛
棲棲竟何爲,鳳兮仍鳳兮
幼安超渤海,靖節離風塵
吾道唯文字,人生且食眠
蛩聲庭露重,雁影塞雲連
天下平如砥,心中冷似灰
苔痕埋陋巷,月色滿靈臺
病床難獨夜,老境少同年
露冷身初健,天高眼欲穿
夢短鄕山遠,身衰藥物良
淸談辭魏晉,古意想虞唐
可竢鷹鸇擊,寧從蟋蟀吟
露團垂蕙葉,風細動松林
盲龜値浮木,疥馬得枯楊
報國心如日,歸田鬢欲霜
白黑全憑眼,蒼黃欲吐肝
掃塵恒避遠,拾栗不知寒
有生何草草,到老竟棲棲
疏壁流螢度,殘燈斷雁嘶
高興無從廢,幽憂未可除
山川何淨篆,樹木政扶疏
映日垂紅果,隨風動碧苽
谷深千嶂合,路豁一溪斜
趨時疑滿腹,變志涕交頤
楊柳纔藏寺,莓苔欲澁碑
自愧文無體,人皆笑脫頤
政堂工作簏,簽院謹書碑
夜冷貍奴近,天晴燕子高
炎涼分有界,法令細如毛
反唇猶有跡,誹腹本無形
流影懸孤月,爭光耿衆星
年年苫蓋苦,頗羡瓦油衣
樓迥洒飛雨,壁疏穿落暉
俗狀塵仍染,僧談夜易闌
蒼梧空一望,淸廟尙三嘆
病軀難久坐,異境可新吟
橫障雲生岫,無絃月滿琴
悠然發高興,已矣效孤忠
跡冷鵲枝月,氣呑鵬海風
海闊歸玄鳥,霜淸擊皁鵰
英豪方赫赫,天地儘寥寥
倚樓橫對雁,得句疾如鵰
妙處參虛靜,殘生守寂寥
雲歸如卷旆,天豁似褰簾
飮酒紅浮頰,吟詩白盡髥
里閭甘屛跡,尺牘遠傳心
末路年將暮,中秋夜不陰
色淡紅浮樹,光濃碧際天
病餘猶氣短,吟後可名傳
豪氣猶輕世,殘生試問天
露庭螢火亂,沙寒雁書傳
禦寒唯故絮,補弊卽新衣
送子讀書去,寧親何日歸
昻藏如野鶴,孤潔比秋蟬
露冷千林月,雲飛萬里天
秋髮梳餘短,風情酒後生
沈吟當比興,好辯匪從橫
高情千載下,多病半生餘
秋色山川淨,風聲草木疏
始疑飄嶺外,漸似出宮中
鳳舞無從見,龍吟亦甚工
恩深當衛護,忠至故敷陳
忌器難投鼠,成篇旋獲麟
廟堂方合坐,臺省競陳言
風急衣猶薄,杯深酒乍溫
楊威張國步,受命荷王明
鵲巧營鳩室,兒驕弄父兵
逐隊難終日,施容愧老年
崧山松鬱鬱,兵部水濺濺
輕世遂塡壑,傳家如綴旒
寂寥山寺夜,縹渺海門秋
鼓篋游庠序,隨行拜冕旒
呻吟今幾歲,頃刻似三秋
法衰民利足,俗美士風廉
落筆奔川馬,歸田緣竹鮎
野菊如金散,山林欲翠乾
王生能結襪,貢禹每彈冠
江月開塵匣,簷風聽雪絃
謳吟勞北望,醉倒忘南遷
鷺羽耀淸旭,龍舟行碧空
中興佳氣暢,外制小詩工
大統頒新曆,高吟續舊詩
江山誰獨往,風月我相隨
我欲驪興去,相從應有餘
龍門照明月,虎溪涵碧虛
衰草連牛巷,疏林露鳥巢
神淸取水鑑,調古續絃膠
高名聞已久,亂道寫來新
紅葉落滿地,白雲飛作隣
隨身唯敗筆,寄迹向空門
崖斷餘千尺,山明又一村
只挾心無累,能敎氣不降
高吟瞻雁塞,淸興向驪江
地偏心更遠,道大志初寧
走鹿緣崷崪,飛鴻入杳冥
剛厭楊州去,深懷杞國憂
葉黃猶細雨,山紫已深秋
老矣不能辨,悠悠吟復吟
淸風吹雜穢,白日破重陰
區畫內外定,廣輪天地寬
山輝疊群玉,海闊揚層瀾
對策習助語,連年登顯科
塵埋絃欲斷,苔蝕劍難磨
悄然坐深夜,杳爾生遠情
天險諒足恃,民嵒安可輕
施功當寡欲,致用豈多言
雨罷山來檻,秋殘柳映門
分明歸大極,端約守嘉言
霧滃繁華地,天高道義門
綠髓無緣得,蒼顏竟不言
蘚書開洞府,松蓋擁祗園
雪色峯巒聳,風香松桂深
畏途危欲墜,福地杳難尋
眞機眞兔角,似量似猿心
指或執爲月,鑛非燒有金
周遭高百雉,區畫出三台
管領施威急,孤惸赴役回
刀斗時遺棄,閭閻夜往還
白頭吟始苦,赤血淚頻潸
霜露日以重,飛雪仍來加
草木盡凋落,芳心吐金葩
寒日正照耀,生意懸蒼天
君子抱幽獨,對之方悠然
四皓樂忘憂,相與潛蟄龍
松公君子操,女蘿胡𪚥容
酣歌亂昏冥,白日沈煙靄
緬懷西園夜,追隨有飛蓋
在櫝亦何傷,善價非所瀆
嗚呼沽之哉,仲尼亦惟谷
崔嵬絶人跡,或是明堂村
明堂不世作,樓閤成塵埃
功名未可必,倏忽雙鬢皤
太上有立德,愧我今蹉跎
細雨燈前落,名山枕上來
憂時如杞國,請始有燕臺
雪滿鏡中髮,苔荒江上家
疏林露靑嶂,寒雨浥黃花
茅屋又欲破,蒲團猶甚寬
芝從秦嶺秀,菊向楚江殘
霜鬢雖棄物,菊花如可人
淸香聞尙在,秀色坐相親
數數入我夢,依依聽君歌
室中酒樽滿,門外柳枝斜
自甘前輩笑,誰望後人知
嶽瀆分崩際,川原淨麗時
天高靑嶂日,野闊白雲秋
一水橫人背,三峯直馬頭
縱在垣墻外,眞同咫尺間
袖風松下坐,鞋露月中還
稻積人初歇,門無犬亦馴
壁泥乾未透,庭草茂相因
自擬群於鳥,誰知我與魚
江山扶社稷,身世似籧篨
汲汲如公事,悠悠賦野詩
黃花猶古態,碧嶂有新姿
共被年光促,誰知夜氣存
夢中猶擾擾,分外儘奔奔
豈有如疇昔,而能久此生
呼燈排悶急,倚壁賦詩成
久病廢醫藥,早年聞禮詩
吟哦心自草,應接貌難梔
蒙頭坐不出,病眼翳難醫
隱豹藏深谷,飛禽失故枝
黃葉風霜急,白雲丘壑深
是非誰定奪,衰老自侵尋
呼燈發幽興,把筆愧微才
寂寂連禪榻,茫茫接釣臺
發政須相體,移居自有時
龍巒承顧眄,鳳曆願扶持
朝天心自迫,祖道禮堪删
恩重身如葉,邦寧勢似山
豈容生異議,祗欲達微誠
夏孟文成表,冬初使發程
含章修內職,遇變表中誠
入告雖遲晚,權宜有法程
風雪吟應苦,峯巒畫不如
村墟森淨土,香火冷精廬
苦心思白日,極目向靑冥
萬物含和氣,群材蔟大庭
殘年重入省,舊識或彈冠
鐵硯堪消日,毛衣足禦寒
家貧兼市遠,學退但年加
山色初含雪,風聲欲捲沙
鄕人通信字,朝馬踏亨衢
霧重群峯隱,天低一雁呼
坐朝難自在,請假儘委蛇
陶令辭彭澤,山公倒接罹
閉關思順帝,却表恐勞民
謹始由明主,保和存大臣
憂時深到骨,體道細如毛
野外風初定,雲間日已高
學力慙無補,禪心在不思
觸機應自得,弄筆欲誰知
晉字近來少,漢音今㝡難
頻頻過里巷,款款置杯盤
誰投膠與漆,嫌隙還滔天
周詩歌鳥聲,求友何其賢
口腹豈曰小,於道斯爲輕
所以不去信,彝倫如日明
金石衆音異,克諧無奪倫
皦如繹如也,至順通明神
文風應已矣,心事自翛然
雀啅落簷雪,雞鳴生棟煙
力微難負重,病久可求閑
風月詩篇裏,光陰藥餌間
豪氣由來少,衰髥漸不多
靑雲非我志,白雪爲誰歌
早起猶酸甚,高吟已惘然
天寒微有雪,日出闊浮天
的的荷傾露,茫茫絮逐風
金流在爐底,珠走亦盤中
我自難參席,公應固閉關
順成通八蜡,醉飽遍三韓
內職由來重,三韓自此新
紛披儒館冊,絡繹御廚珍
可憐無所告,相托欲何爲
和靖梅花早,淵明菊蘂遲
申之文王操,琴絃含古情
乾坤何蕩蕩,日月何明明
老來宜數見,久矣不相逢
門柳風搖綠,庭花雨綻紅
天官修闕典,朝十望新除
夜雨風聲急,晨晴日色舒
與物將游藝,尋春欲發狂
淺紅粧小杏,明綠染垂楊
丹穴誰凰鳳,靑松我蟪蛄
沈沈開洞府,蕩蕩映天衢
更添辛辣味,口腹養何違
籬筍未出地,澗芹將映扉
因僧化經紙,報我眄庭柯
利欲如鋤草,光陰似浹河
飄空如雪落,行地似波奔
何處對飮酒,吾家空掩門
扶立脚猶弱,牽來顏甚怡
須臾啼索乳,老病戲題詩
東國春多冷,群花晚吐芬
鷺鶿飛可比,蛺蝶舞難分
花開將爛熳,我老豈蕭條
三酌方乘興,群英又見招
月中閑對影,花下戲攀條
一刻難虛度,千金豈易招
玉宇雲收葉,庭梨雪壓條
幸哉同見訪,未必若相招
床床皆雨濕,壁壁豈泥乾
告訴恒盈耳,哀憐欲裂肝
作字如鴉濕,觀書似蠹乾
猶迷睫在眠,早悟血歸肝
風條吹後動,日萼照餘乾
世事如形影,人情見肺肝
信矣辛甘味,知君祭物精
葉長風乍動,莖嫩雨初晴
波聲喧短夢,山色入新詩
公每悠然去,吾今甚矣衰
飛花應送酒,芳草欲侵筵
捨瑟思曾點,分圭愧魯連
煎湯解酒毒,政可倒金樽
芳草欲侵輟,落花方掩門
送酒簷花舞,催詩野雨來
里門靑映柳,巷轍碧凝苔
最喜屛居好,剩敎淸興來
鳥啼藏碧樹,花落點蒼苔
野鹿何曾入,林鸎又欲來
庭花丹似錦,井水綠於苔
直幹天生後,奇紋人巧餘
風聲兼細細,月影雜徐徐
已知思理世,況是欲殘春
按上盤飧疊,樽中酒味醇
臨崖生得穩,近人攀却難
具形沐雨露,稟性輕炎寒
陶潛方愛酒,江摠未還家
小雨山光活,微風柳影斜
困眠鶯囀檻,驚起馬嘶門
雨過殘紅盡,風來嫩綠翻
我病多忘失,君歸始詠吟
雁飛紅滿樹,鶯囀翠浮林
納契眞公按,求哀敢直言
威風吹世界,甘露酒泉原
明經攻古賦,對策據通津
最是規模狹,難敎步驟新
耀兵猶在岸,坐井足知天
渺渺黃龍府,遙遙白雉年
明明與星散,的的似珠連
火幛噴靑瑣,銀河照碧煙
亞相班行絶,諸生步虎連
燈明分列宿,天淨散非煙
野客來又回,山禽飛相逐
淸風生北林,白日納西麓
何期谷口霧,奪我墻角山
花開列錦璋,天靜抽雲鬟
海隔日邊夢,雲連天外愁
燕飛斜欲墜,鸎語滑如流
吏民群鳥獸,將帥擁羆熊
森戟山仍翠,投壺日又紅
樹高風弄葉,草淺雨抽芽
南陌無來馬,西峯欲返鴉
怪禽啼綠樹,老馬臥蒼苔
異渥驚非分,明時愧不才
得閑酬素志,招謗坐虛名
舊夢猿兼鶴,流光燕又鶯
音韻偕平側,文章局短長
揚淸仍激濁,配白故抽黃
精神參化育,血氣逼膏盲
躍躍魚潛渚,遙遙鳳在岡
於道未必合,終然非所圖
如水在平地,遇下隨以趨
道存目擊間,多言復何爲
所以彼蓋公,得爲曹公師
浮蟻香初動,乾魚味自深
懸門非我慕,入室想君吟
三杯方醉後,一榻欲眠初
雨氣琴將潤,山光畫不如
紛然逐於外,鮮矣復其初
學道編三絶,觀空偈四如
金蘭方自表,洞壑欲從初
我跡風波是,公姿玉樹如
詩班自今始,舞彩似吾初
定省方勤止,營求蓋闕如
象雖難免徑,蜜亦在蜂窠
宮羽音相協,鹽梅味欲和
何辭琢句苦,只恨着題難
風暖柳村暗,月明松榻寒
出自鴻樞府,臨於畫戟門
熊羆屯海浦,鳥獸集山村
蟬翼功名薄,牛毛義理微
淸風吹臥榻,明月照漁磯
制物規模密,臨時念慮長
全才誰不羨,曲藝我何嘗
相照如親覿,何勞更遠征
鯤鵬𪚥世慕,鴻燕幾時幷
壯歲曾多口,殘年更小心
江山成樂土,風月滿詞林
一封俄下墜,千里似先知
繼祖觀風日,憂民聽訟時
團結是一氣,鼓行由七情
昏昏彭澤醉,耿耿楚江醒
縱不冤㗸石,端如渴飮泉
人喧卽突去,人靜又盤旋
守門常自臥,無肉有誰憐
煙巷共岑寂,月庭相折旋
簾影隨風動,簷陰與日移
楊雄甘寂寞,莊叟愛支離
天意將扶起,人心有變移
黑雲抌雨處,明月照江時
圓滑時維夏,輕淸雨乍晴
鄕情隨處動,閨夢有時驚
精掄期座主,善解似庖丁
車騎俄安巷,笙簫已滿廳
共憐居寂寞,相與賜甘肥
駒過年光迅,鶯啼暑氣微
鏡中誰覺瘦,天下自能肥
用世心猶壯,封君位不微
雖云桑葉少,不見蠶苦饑
蠶生桑葉足,蠶大桑葉稀
山多靑松樹,翠色浮雲間
雜木不盈尺,採採流汗顏
鋤草有難易,地又分肥墝
人力苟其怠,天幸非所徼
群魚散其隊,圉圉隨風波
一觸竟不退,自撲如燈蛾
顏公千萬錢,卽日送酒家
風霜天地秋,東籬採黃花
吟高山日側,視短海天寬
籬下師元亮,遼東友幼安
斜陽照高樹,驟雨洒蒼苔
怳疑包大地,簷語遠琴臺
牖風師靖節,門雪友袁安
稍喜閭閻靜,寧憂禮樂殘
自致羲黃上,何須季孟間
亭臨關外岫,樓對郭南山
安貧知有命,遣興卽爲詩
禪客問柏樹,漁翁歌竹枝
苦恨我心苦,非關吾道非
群魚寒自聚,獨鶴晚知歸
惹起靜中興,剩添閑裏愁
功名同弊屣,身世一虛舟
隱乎眞隱者,淸也至淸焉
有蝶寒堪耐,無魚淨可憐
市恩方挾主,嫁禍動如神
松菊荒三徑,風塵暗四隣
日月無遲疾,江山自杳冥
一身渾雨露,雙耳絶雷霆
春草香何遠,松花味最眞
充廚資口體,丸藥補精神
日用元無用,天眞漸失眞
高樓齊碧巘,深巷隔紅塵
塵編虛度日,風榻颯驚秋
肯憚吟爲苦,方期死卽休
江水悠悠去,山雲浩浩浮
低頭思往事,屈指數同游
赤舃天心顯,金縢雨氣昏
鴟鴞雖戛戛,鳳鳥竟翩翩
編詩動國士,傘雨訪隣翁
我困方高臥,君閑欲近攻
士固非凡骨,吾今亦厚顏
大平欣際會,衰老喜游觀
繰絲染朱綠,可爲公子裳
冬狩亦大禮,挾光凌氷霜
對客頻捫蝨,忘機可狎鷗
丹靑山欲雨,飯餌麥將秋
出令旣云慢,致期應更嚴
蒼黃磨鈍劍,片段補征衫
屬玆仲夏望,油然樂自生
莖葉日益大,已足觀秋成
華嚴方演敎,風月又耽詩
鵠嶺雲收處,驪江水漲時
詩書多樂處,天地一洪爐
園裏鶯求友,梁間燕乳雛
有時頻命駕,竟日獨開門
入海浩無際,在山初發源
髮白我今最,心淸誰復知
山川天漠漠,門巷日遲遲
擾擾功名倦,悠悠興味濃
鶴鳴禪榻月,鷺立釣絲風
鳥沒海天遠,猿吟巖洞深
卷舒眞自得,行止香難尋
一心從號令,諸將任安危
鋒鏑自當避,風波誰所知
新詩聊自和,勝事有誰知
野雨樓前去,山禽按上飛
無由達天階,久不見星軺
雲去靑山淨,風來綠樹搖
白雲隨處起,碧浪際天浮
明滅珠宮曉,凄淸貝闕秋
依俙若相接,惆悵莫能隨
不獨療吾病,庶幾扶我衰
鼻孔雷初隱,心田霧欲藏
還淳疑混沌,就實絶蒼黃
生女資何淑,歸人德並佳
曉涼生水曲,憂綠遍山厓
天將爲木鐸,吾志在春秋
此道扶來泰,王風播不休
黑雲將送雨,綠樹自㚚風
信命隨時運,忘機付化工
其下臥老者,蕭疏毛髮皤
坦腹曬經笥,遇興時吟哦
義大包難盡,疑深剖要精
毫釐那一謬,日月政雙明
渺渺靑雲興,依依白雪歌
表生擁門雪,陶令眄庭柯
將權初受鉞,兵衛盡乘舡
鼓角海門月,旌旗沙戶煙
擊蒙多達宦,奉使蹈危機
佳句儒林誦,高標海國知
病骨自知困,衰顏誰見矜
石泉洒雪片,凌陰積氷層
考閱方精意,流傳有點頭
膏梁多秀氣,蓬蓽亦淸流
愈疏便老骨,漸弊似衰身
墨點自來好,酒痕誰復嗔
淸風生北牖,疏雨滿中庭
已是樹陰綠,更敎山色靑
病中求艾急,渴後掘泉難
賦語金擲地,詩聯珠走盤
遇興發孤嘯,舒憂成短吟
豳雅旣渺渺,魯頌何沈沈
求書謁邑宰,踵門投楮生
靑山滿歸路,白雲弄新晴
人諆元自巧,物欲亦云深
細雨俄侵戶,淸風忽滿襟
臨風思玉樹,對月賞金波
坐讀麟祥說,如聞鳳德歌
庭吟幸携影,樓嘯有遺音
天豁雲歸海,泉鳴月滿林
忘勞邀飮酒,乘興坐題詩
山雨晴還作,林風暑更來
政喜流頭近,還思雨脚長
石泉如雪冷,松樹自秋涼
木未飛雙脚,雲間出半身
人譏困三武,或說避孤秦
何曾知養氣,幸是不勞心
黃鳥琵琶語,白𪚥金玉音
讚修垂大法,制作表成功
渺渺天臨海,明明日轉空
池魚知易䆵,野鹿亦堪包
名舊聞靑草,詩曾詠白茅
時時登東山,長嘯對龍巒
匪獨陶堙鬱,如嚼九轉丹
造物似戲譫,順時聊詠吟
鶴鳴依遠垤,蟬噪翳高林
忽然忘久病,復此動高吟
渺渺日沈野,蕭蕭風滿林
陰晴多變化,身世幾安危
芳草將侵轍,淸流可賦詩
扇枕孝思動,拂衣歸意忙
江山秋退暑,燈火夜生涼
不備誠難祭,如存謾致思
偶同淸者聖,獨坐湛然時
璧氷盆波闊,松京扇雨涼
拙謀何佼儈,高興自蒼茫
布衫初透汗,竹帽更生涼
燕塞雲迢遰,驪江水渺茫
寒沍宜圖煥,炎蒸却願涼
北庭氷矗矗,南國水茫茫
淸風動𪚥𪚥,小雨水生痕
北寺苽堆案,東隣酒滿樽
微酣高興發,向老此心安
柳影暑氣薄,荷花秋色寬
奚琴縈雪曲,杜酒艶金杯
移席綠莎淨,踞山紅日催
嶽隼意將動,草蟲聲已長
群山浮積翠,早稻帶微黃
秋回天尙暑,日照晝無風
淨掃三焦熱,淸凝九竅通
獻言如霧滃,聽訟似川流
末路無靑眼,餘生只白頭
肯虛元師問,猶在判官聯
遼霫江西路,耽羅海外天
誓心扶國體,無事謝天工
野闊朝收霧,林深晝送風
千車塵自漲,九陌日方烘
露頂從吾嬾,冥心非世同
甫爾日入地,蕭然風滿林
忘言有遐想,乘興動微吟
隨風入斷港,暫爾非久留
照我天有月,伴我沙有鷗
黑雲携小雨,白日洒空庭
身世何蕭爽,江山自杳冥
忽致精神健,俄除耳目昏
自知非潤屋,誰信是淸門
所天在塞外,衰草連長氷
欲往我又病,力弱如秋蠅
文章爲人役,如與執鞭趨
外視亦美矣,華聯致享衢
方將弄明月,直欲上靈槎
山色屛初展,天光鏡已磨
海山多雨露,氷雪一乾坤
忠義何嘗廢,分崩可忍言
邀賓竹葉酒,戀主秋山圖
樹密鳥聲寂,天高人意舒
忽快精神秀,暫蘇支體強
白雲連北巘,紅日上東岡
跫然已可喜,況此久相違
朋酒回春氣,賓軒對夕暉
祗憂知必死,爲害倍於常
稔惡天用勦,勝殘邦乃昌
朝班陳燕賀,封邑效鳧趨
頌什諸儒撰,生辰太史書
自幸明時棄,其如老境何
功名守株𪚥,身世撲燈蛾
滑却莓苔逕,暗於楊柳村
釣磯猶白晝,詩榻又黃昏
忽得雨洒地,颯然秋滿天
有錢卽沽酒,得句旋成篇
病難投我筆,老不掛吾冠
秋與鄕情動,夜從廚語闌
日月環雙鬢,乾坤矢一心
袖風晴倚杖,衣露夜鳴琴
未周天下迹,還抱海東心
獨坐山當戶,高吟月照琴
誰送司空馬,昌黎非大狂
閉門從草色,隱几亦山光
遜言如玩世,謙德故頤神
野外秋光淡,城南曉色新
度以事與勢,瞭然分僞眞
獸窮必至攫,人屈必求伸
箕踞閑中熟,規趨病後難
秋光千里闊,曉氣四山寒
得失忘千慮,興居適四支
淸香燒欲盡,白日照無遺
收斂不容物,吉蠲致精純
嗟哉學道淺,就僞仍斲眞
從容享賓客,爛熳啖兒孫
井奮曾投轄,園今不設門
煙霞鎖巖壑,風月滿江淮
自分生涯淡,終敎世事乖
逝將成野服,尙未謝朝簪
水與交遊淡,風將笑語涵
米鹽眞作吏,蔬筍鄙如僧
簷短秋山入,窓明曉日升
百年生理拙,多病勢交疏
邊腹是經笥,旭心能草書
咸昌圍在內,元師重乘間
秦俗那知戰,苗民豈是頑
腐鼠方爭嚇,尸鳩謾獨均
狼貪何有極,狙詐自來新
已違蒙養正,謾道士希賢
詩興敵先輩,酒狂眞少年
山色明如晝,秋光淡似詩
碧天雲去盡,平野水流遲
兩人方對酌,六友忽相尋
雁影俄秋色,雞聲又夕陰
道情多斷續,野史少譏評
雲淡天容寂,秋深山色明
樂作雨雲鬧,酒行天地寬
柳甥今已塞,林相更求安
昔酒朝尙醺,豪氣猶未除
錫爵顏渥丹,古人風韻餘
疏疏墻角影,浥浥𪚥頭香
肺病敢痛飮,齒搖猶乍嘗
黃金光溢面,赤豆爛撑腸
易嚼飢彌快,難消飽或傷
兩聖當日心,至今爛有光
麟獲大典作,狼跋盛德彰
文章羞末技,道德企前賢
渺渺思鳴鳳,悠悠歎逝川
遐觀入邃古,靜坐思大同
天遠引高興,歲寒抱孤忠
筋骸動酸澁,鬢髮何蕭森
看花似隔霧,踏月如入林
直道輕三黜,餘生散百憂
月從平野湧,雲與遠山浮
疏疏映虛室,渺渺入新詩
斷雁迷雲塞,寒花浥菊枝
樂矣方怡悅,俄而𪚥𪚥攻
凌晨出戶外,冒雨走庭中
殷床春政急,輸縣稅將收
風雨還相惱,妻兒亦共憂
日光雜雲影,獨坐怡我顏
巷柳罷裊裊,籬菊留團團
殘年深閉戶,淸曉獨行庭
有意箋書傳,無心準易經
吾廬閉窓戶,相府鬧門庭
事業希三傑,文章倣六經
書堆蟲網案,門掩雀羅庭
松菊開三逕,兒孫敎一經
病與年俱大,愁隨日又多
包容謝天地,分裂弔山河
邈矣羲皇上,悠悠思古風
流水赴大壑,浮雲滿長空
風來窓戶𪚥,犬吠𪚥閭深
落葉多歸水,寒雲半在林
田園何縹渺,鬢髮政蕭疏
山色晴當戶,苔痕雨𪚥𪚥
自古江山靜,況今風俗醇
遭時便行志,隨處可棲身
觸喉攻五熱,徹骨掃群邪
寒磵月中落,碧雲風外斜
淡然無物欲,久矣愼樞機
象魏丹心在,江湖白首歸
吾頭今盡白,曉雨有餘淸
雲暗谷中寺,天低江上城
閑眠朝飯後,寂立暝鍾邊
吐水龍藏鉢,含花鳥降天
學力將心驗,交情遇事知
江山元有界,天地自無私
門庭何寂寂,身世竟栖栖
樓迥天無際,窓明日欲西
祗欲參玄牝,何曾跪素書
山高王粲宅,桑暗孔明廬
高尋君子迹,偶契聖人心
遠裔探儒籍,孤芳掇士林
拔尤傾後進,記奮遺先生
榜上風雲會,毫端月露淸
鍮盂封尙煖,秫飯嚼生涎
禮食隨時節,鄕風重歲年
唾壺盈欲溢,寢席濕如流
豆粥徒能啜,蔘湯不易求
百年違攝養,數日廢吟哦
利欲如塡海,光陰似決河
泥滑緣溪路,風微壓水城
龍蛇動旗影,鴛鷺集靴聲
出門冬亦雨,欹枕夜如年
澗水遶茅屋,山雲侵石田
賢愚元不異,老病近來稀
女德誠爲重,天年不可違
得失政相半,中和方自新
強顏非我輩,盡性是何人
膳餘霑老物,分外沐恩波
久矣違顏範,胡然掛齒牙
丹田久蕪穢,白晝懶衣冠
詩酒三生樂,雲山四面寬
骨酸方自疾,顏悴使人驚
簷外風聲急,窓間日色明
山光初帶雪,雲影自隨風
僮僕知親友,兒孫擁祖翁
簷風吹座冷,庭雪照衣明
野興時時發,鄕談事事淸
百年臣節聳,千載主恩深
日映臨津水,雲連瑞谷岑
不學收科第,無才列搢紳
杜門如避世,縱靶忽尋人
具體天然妙,逢原自得深
莫春曾點瑟,流水伯牙琴
全呑聊爾耳,大嚼欲如何
麪滑羹初絮,杯深酒似波
往來無朝暮,艱難犯南陰
丹心對君陛,白髮領儒林
藥難儲異日,術可駐分陰
昔似雲埋谷,今如葉脫林
不論形與影,如見肺兼肝
蠹簡乾魚落,晴空野鶻盤
當時猶不識,後世更誰因
巢許乾坤大,夷齊日月新
腸雷鳴曉榻,鬢雪照晴窓
野興雲生岫,高懷月滿江
苦遭童稚聒,頓忘君父憂
悠悠世代改,苒苒光景流
髯氷風兩袖,腸鐵夜孤燈
代食謀非拙,公田命自凝
老知中漸狹,貧似外無求
山擁三又路,天低百尺樓
已行千里路,始錄數篇詩
驛舍夜吟處,鳳城朝退時
瑟明眞好勇,瓢巷慕如愚
情欲年來淡,形容日尙枯
祿牌天上墜,倉鐍洞中開
淸曉驅車去,黃昏載米來
城郭煙光合,江山日色舒
鸞凰集臺閣,鳥雀噪庭除
勤儉誰雙美,非儀自兩無
寒風來北塞,曉日出東隅
爭也眞君子,才非小丈夫
雲鵬摶海上,瓦雀集堂隅
中歲廁名士,末年稱老夫
白駒食場藿,黃鳥止丘隅
拋書就黃嬭,嚥日效玄夫
祗恨居無右,何曾哭向隅
高吟松雲落,獨立海天長
直筆修金樻,雄篇耀玉堂
一封何鄭重,千里揖淸芬
海闊雞林月,天低鵠嶺雲
寂寂日將午,颼颼風更寒
高軒驚屢入,虛榻坐尤難
老塘何足責,吾黨亦遭猜
寡欲生道味,小心消禍胎
風顚茅屋破,日薄紙窓明
盤果嚼來澁,村醪斟更淸
起居應自在,將息定如何
寂寂雲埋谷,茫茫月照沙
自然無畛域,譬則是權衡
觸石水聲急,隨風雲影輕
塵埋徐孺榻,天遠仲宣樓
梅岸花交結,氷崖水逬流
論價同名馬,扶衰荷野僧
夜深天祿靜,電滅葛坡澄
參贊從誰望,支持領自任
天晴紫陌闊,谷密白雲深
寂寂煙霞洞,茫茫雨露天
碧溪難揭厲,靑壁費夤緣
髮潤身彌健,頭輕氣自華
春風吹柳樹,曉露濕荷花
山光已排闥,水氣欲浮舟
喜報聞丹雀,寒盟愧白鷗
東望俄明月,西瞻又落暉
鍾山圍輦轂,箕域隔庭闈
事大忠彌激,求全志不衰
樹林春欲動,山海日初遲
子心何苦楚,人事足乖離
山遠雲遮路,天高月入池
招邀盡吾道,邂逅亦斯文
街柳黃浮日,園松翠拂雲
西海靑魚賤,東溟紫蟹稀
慾心寧陽滿,支體可長肥
吾生元跼蹐,世路亦崎嶇
白髮或時有,靑山何處無
昩者自迷路,數數倒且顚
仁愛亘萬古,綱常當百全
一境皆承蔭,三韓共揖芬
日生天接海,山近樹浮雲
雨露生朱草,山川照景星
腐儒遭盛代,多病引殘齡
下茅今晚矣,其雨已時哉
窓破宜明月,庭閑可綠苔
祗以謀充腹,何嘗望泣脂
珍飧時或送,晚食有誰欺
白日坐時永,靑山行處多
西來參柏樹,內境想煙蘿
樂天知有命,食祿愧無功
顏厚牛皮讓,身輕蟬翼同
賜也言猶中,參乎道已傳
瑟希春已暮,巷陋日如年
閉戶還深坐,吟詩似近攻
身閑忘歲月,心廣裹虛空
道情甘寂寞,世事任蹉跎
華嶽雲埋谷,楊江月照波
臺省多同例,衣冠際盛時
蕭條長閉戶,慷慨獨吟詩
工部詩爲史,昌黎韻亦文
天才何卓卓,物議亦紛紛
微雨滴不濕,東風吹更寒
眼明花意動,髮短世情闌
病餘精力耗,分外寵光融
柳洞黃猶嫩,松山翠自重
肖形如欲語,握手每相逢
戀主忠誠切,匡時德業豐
玳瑁藏銀筆,葡萄艶王杯
兩生同拜賜,衆客盡兼才
舞拙從他笑,詩成每自吟
淸風連鳳沼,明月滿鯷岑
禱聖心無二,封君德不孤
香醪淸似水,蜜粥軟於酥
雨師和順序,老牧喜吟詩
浩浩迷情境,疏疏映鬢絲
春風不擇物,老境可關門
四野燒痕沒,千林花意繁
一雨已潤物,萬家方謝天
雲容低曠野,草色杳輕煙
能言非奮日,永感又春風
且置成人禮,須基作聖功
自笑顏之厚,人譏鬢已凋
臨風皆玉樹,序齒似山苗
孤雲生遠岫,百鳥噪高林
翰墨光陰迅,乾坤雨露深
行雲猶雨意,臥樹亦花心
寂寂對黃卷,冷冷調素琴
吾心亦飜動,病勢却纏綿
樽酒邀明月,香爐散碧煙
之子于歸處,桃花今又新
天陰疑欲雨,路靜喜無塵
海藏知無外,塵緣怪在中
鴟門花滿谷,龍岫翠橫空
眼昏看細字,齒病嚼乾魚
軟飽眞難繼,新聯謾自書
樽前花滿樹,燈下雨鳴桐
耳亂天方暗,眸明景自融
花間傾美酒,柳外凭高樓
學士吟紅藥,元戎立碧油
文物與時變,古今如水流
飛雲天外去,殘蕊葉間留
死生誰得辦,老病自相侵
物累迷雙眼,眞機妙一心
同榜足豪氣,邇來成腐儒
相逢應有數,多病竟難圖
孟夏已幾望,老夫難可量
祥雲兆折木,瑞日出扶桑
花開逢雪落,子結見霜飛
漫興詩盈軸,淋漓酒滿衣
乾坤何蕩蕩,歲月亦徐徐
幸得一生死,豈知多毀譽
居家心尙苦,當國慮應煎
紅濕花階露,靑浮柳市煙
曲巷涼如雨,虛堂靜不風
容儀稍修潔,血脈旋流通
欲醒三際夢,且作五言詩
昆仲同游處,江山獨立時
適在一日間,幸哉眞幸哉
雖云偶然爾,足見無疑猜
寥寥白晝永,携影空徘徊
瓦盆汲冷泉,竹窓無纖埃
艱辛難可比,勇猛尙無倫
不恨人謀拙,須參自性眞
雲巖洞門鎖,石鼎松風吹
業濁臥病日,心通分惠時
行年過知命,所欲昧從心
雲卷天如水,鳥啼風在林
明良方勅命,忠恕但存心
波動風吹酒,泉鳴月滿琴
團團堆棐几,壁壁照苔罪
薦廟誠爲重,驚籠賜已稀
火雲低屋角,瀋汗滴衣裾
倚几身彌困,吟詩意稍舒
生成功自妙,敎養澤何深
日對羹墻面,時聞金石音
文風方欲振,聖澤亦云深
白日無私照,黃鸝送好音
功成將舞獸,夢斷忽攀龍
階蘚工隨雨,庭松喜得風
相從送餘日,不識在何年
爟火蒼苔地,炊煙碧洞天
尙嫌雲點綴,況値雨霶沲
病客情無盡,姮娥意若何
心應在山水,身已離風塵
雲散明江練,天高耿月輪
碧天將躍鳳,翠竹正停鸞
筆勁玉爲箸,詩圓珠走盤
貌淸心自寂,言簡道彌尊
蓮社風吹座,松山月滿園
子道今云備,君恩亦所稀
靑天臨舜殿,白日照萊衣
黃雲連壟畝,翠蓋映村墟
休咎王風着,豐凶國史書
耿耿操心苦,區區逐物移
黃花猶未吐,明月又將虧
道非𪚥所盡,身與世相猜
成壞終多變,因緣定幾回
紅樹浮秋氣,靑山照夕陽
詩情聊自遣,道味與誰嘗
筆硯消長日,壺觴對落暉
世情隨處變,吾道至今非
連筒來自遠,隔壁聽尤佳
頗訝風生枕,還疑雨滴階
一身爲說客,六字表功臣
典故牢籠盡,詩聯鍛煉新
微黃歸樹木,嫩綠減郊墟
義氣誰能壯,衰鬚我更疏
林間聞雀噪,空外見鳶飛
自得眞難驗,天游未必非
邪氣如氷釋,恩波似海寬
長鬚方苦痛,老眼亦艱難
翠華將欲動,玉粒已相因
警蹕千門日,敢藏萬戶春
事變不旋踵,功成難保身
孤懸遼野月,暗起薊門塵
相隨行半日,又別向他岐
飛絮風中起,浮萍水上移
西隣回綠野,北里謁黃扉
我懶身仍病,公勤禮不違
日影花間轉,風聲樹上來
道情聊自驗,世變竟難廻
買舟何日去,費我十年吟
流水隨歸意,長風激壯心
每被徵文急,尤驚對句難
精誠發腸內,光彩應眉間
漢江𪚥𪚥海,萬里放新晴
往日遭家禍,他年享世榮
擁衾尤有味,援筆又題詩
雲物凄淸際,川原淨麗時
悠悠磨鐵硯,寂寂掩苔扉
細雨山寒重,長林野曙微
江山皆有主,行止敢希賢
形影風塵袖,精神月露篇
問疾謝遲慢,論懷探治初
嘉肴似炰鳳,美酒更浮蛆
長星明照地,剛鬣遠辭林
衆悅三驅法,臣將五字吟
人譏謀口腹,自愧判身心
短棹鳴沙浦,疏籬映竹林
寂寂歲將晚,紛紛人已非
長星猶吐焰,列宿頓揚輝
孤竹鍾餘澤,臨川帶夕曛
水流悲急澗,山密慘浮雲
天地容吾老,詩書伴我閑
閉門猶白晝,開戶卽靑山
一心雖迫切,𪚥𪚥尙稀微
寶樹風如動,瑤蓮露未晞
冥心對經卷,游目數窓櫺
蘿月紛紛白,鄕山渺渺靑
曾聞一吏足,況値數公賢
所以待群下,由來從祖先
座主隱几臥,門生携酒來
風雲開盛朝,天地育英材
知心非我事,繼踵有誰來
久廢經綸器,虛生棟樑材
政事羞先進,文章愧後來
欲從誰問道,況是我非材
膽烏止誰屋,家耄遜于荒
涉水其無涯,心憂亦孔將
乞歸謀已熟,療病術皆虛
塵滿陳蕃榻,天低諸葛廬
樹老風聲急,天高日色寒
文章兼兩漢,氣像冠三韓
喜動還羞澁,齒搖難決魚
明珠日照後,翠帶牽風餘
耿耿一心赤,蕭蕭雙鬢斑
農功畎畝上,僧話風月間
風月攻吾短,詩書與世疏
紛紛市有虎,汲汲食無魚
避亂雖𪚥恐,爲文要細論
君猶雙鬢綠,我已兩眸昏
四大皆非我,三生果是誰
日斜詩滿紙,雪落酒盈巵
二李慰獨夜,三韓知幾春
氷崖紆犖确,雲嶺聳嶙峋
相餽文雖具,從知意甚眞
江流何衮衮,原隰更句句
道情甘自得,忠㦝勸將來
腹有煙霞氣,身爲梁棟材
相逢便傾倒,共慰早來歸
小雨盈庭暗,和風拂袖微
老翁強起早,日上東南天
馬邑春草生,驪江雲樹連
春風吹我池,淪漪盈我湄
春風吹我鬢,日日添素絲
直木無曲影,正樂無淫聲
我躬不積善,何以示後生
年光近寒食,春澤似䣷油
玩物閑尤甚,吟詩老不休
得失皆由命,因緣自有時
猿枝雲裏掛,鯨浪日邊吹
非因講田獵,何以詰戎兵
微雨灑不濕,和風吹更輕
日月循黃道,星辰拱紫微
萍浮隨水動,絮落逐風飛
龍盤知有守,燕翼及無窮
遍地春浮氣,淸塵曉起風
忽値靑驄過,不知眞彼昏
原情應誤犯,按法在輕論
南樓對山好,北牖有風淸
野馬牕間影,林鶯枕上聲
行藏非造次,請托漸乖遠
天也吾何與,時乎子可知
腰酸自難忍,火烈瓦頻燒
百歲經長日,千山度永宵
殘生但求飽,好雨又催耕
藥物扶衰病,詩聯表大平
問誰曾學稼,恨我未歸耕
岩岫煙鬟隱,陂塘鏡面平
豐草馬初牧,高田人欲耕
溪浮花已盡,雲起樹俱平
老樹高於屋,群峯近在牕
野雲歸鵠嶺,庭月照驪江
海賊猿緣木,鄕兵鶴避煙
攀蘿渡深壑,倚石掬飛泉
疆記少居右,蒙求多在章
先生持使節,上將闢科場
望重軍民任,恩均夷夏情
觀鯨雲海動,放馬霽郊平
始應垂警戒,終必賜恩憐
綠草乾中谷,黃埃起下田
江湖明在眼,霜雪獨蒙頭
渺渺三山境,悠悠萬里流
一𪚥遶山路,數家臨水門
落帆將止宿,引纜尙爭奔
風定樹容重,雨多苔色深
倚筇看鬪蟻,欹枕聽啼禽
蟬聲遶風榻,雁影近星樓
保養當加謹,驅馳且少休
長吟無好句,多病且安居
世泰方歸馬,身衰可釣魚
交情臨老重,世事與愁新
樓壓城南野,門無陌上塵
登山生道味,刻燭見天才
庭草窓含日,松風滿酒杯
經營屬能吏,指授在元戎
雪棹灑平野,檣烏飛遠空
傍林知鳥靜,望寺羡僧閑
顏帶得酒暈,鬢添憂國斑
綠蓑宜冒雨,明月好行舟
到老歸無所,如今戰不休
忽聞鳴屋瓦,旋見走庭沙
泛溢如翻海,紛披只惜花
八幕賓如玉,塡街馬似雲
疏慵方自責,尊重更何云
婚禮由來重,人倫自此新
奢非吾所尙,儉豈我當遵
自持工部傘,誰對子瞻床
獨宿彌岑寂,長歌欲奮揚
垂裕豈不重,引恬當勿輕
諂驕無也久,典禮講難精
微酸生齒舌,餘熱入肝腸
食氣俄消歇,眠魔便走藏
燈光猜兩眼,酒氣鬪衰腸
洙泗應蕭索,唐虞更渺茫
自知違雅望,天又靳淸遊
翠蓋煙浮水,紅粧露洗秋
獨酌門生酒,高吟里老詩
露珠圓自瀉,風蓋倚相持
我俗難參座,兒閑得代行
氤氳鼻端氣,點滴耳邊聲
仙風來上界,茗飮卽中州
浮世仍多事,他鄕又一秋
君狂猶钁鑠,我弱更沈淪
陋巷煙浮地,高樓岫際天
苔痕方滑澤,山色更蔥蘢
坐對東窓日,吟來北牗風
國危私黨偏,君弱偶人同
卞玉參燕石,山苗蔭澗松
嘯詠閑中慣,營求病後難
愁連秦地樹,夢絶漢宮蘭
好生施雨露,討罪擊雷霆
日出雲皆散,天淸地又寧
氣變俄混沌,事雜更牽聯
的實只居半,依俙難記全
稍欣宜齒舌,便覺潤肌膚
氣走毫鋩動,光翻墨跡濡
法酒邀吾酌,新詩許我吟
寄懷雲靄靄,乘興夜沈沈
擊奸非賣直,養拙自安貧
寵在書筵舊,恩從爵邑新
公道如天大,私情與水長
秋山橫暗淡,曉雨送凄涼
薄雲行碧落,疏雨灑淸晨
開戶思無極,抽毫興自新
曉冷起來早,稍欣凝道情
山明初日出,樹近細風淸
營周攻位後,胤保景岡初
秘錄傳昭代,離宮照碧虛
細雨蓑衣在,衰年藥物支
悠悠保殘喘,往往得新詩
雖貧恨無女,未老幸多孫
雨暗桑麻徑,秋深芋栗園
疏屋風相透,殘星曉正稀
爲仁是安宅,趨利是危機
近見人心巧,多將地力休
爾無深作弊,我亦熟歸謀
寂寥無騎從,蕭洒似神仙
雨後平原淨,天涯疊嶂聯
雖然心尙赤,奈此眼從昏
鵠嶺天低屋,驪江月照門
早寡身心苦,多孫閥閱和
山橫浮曙日,風細散朝霞
喜君方銳意,使我得寬憂
處處煙生棟,州州月滿樓
日照浮光氣,風來散酒香
仙家非上界,佛境卽西方
氣行如不順,膚受便相干
鳥爪爬猶鈍,龜毛刮更難
跡雖爲佛子,心不廢人倫
歲月萱堂靜,雲山紺宇新
可能違素約,而忍負淸遊
歲月如流水,江山欲暮秋
嘉殽堆棐案,美酒滿金巵
簷際山光入,庭隅日影移
月明宜對酒,山好可登樓
葉葉如雲薄,光陰與水流
草荒鄕井暮,雲斷海山秋
筆硯聊相托,簞瓢不足憂
雖非丸走日,猶勝筍來時
宇宙如褰幙,閭閻似布棋
牧民流惠澤,取友盡英材
魯國香今歇,公州錦已裁
素書如映雪,陋巷欲生苔
屛跡同麟角,無心食豹胎
虛職終無祿,渾身又染塵
西京將作客,東海政無人
安危隨處見,燥濕逐時便
山密雲生谷,霜淸月滿天
杯盤眞錯落,情興儘容與
自訝纏錢鶴,誰歌彈鋏魚
居貧心自樂,病退跡仍閑
邑宰或饋問,隣翁時往還
歸來謁黃閣,退臥閱金經
久已忘聲色,眞堪養性靈
傍簷凝不去,透壁巧相緣
氣鬱心如火,眸昏淚逬泉
廢黜已多日,遭逢應有時
論交世相厚,見子禮無虧
便見宜疏齒,眞堪養老身
魚蓴思越客,羊酪想胡人
歆風唯小子,伴月似明星
江水橫羅帶,雲山列錦屛
寂寞窮居冷,懽忻短景留
詩名齊輔國,物望重荊州
養身無異術,循性匪他觀
書劍人將老,江山歲又寒
四角全如口,中心細似眉
門從山作對,牕可月來窺
天寒嘗酒味,日晏習朝儀
伊我曾拖笏,其誰不盡巵
山川忽改觀,對偶又成篇
久矣心無累,翛然骨欲仙
髮與雪爭白,眼將山共靑
大空呑積水,迅景逐流霆
蒙恩拜宣醞,議事集都堂
救溺須舟楫,扶傾要棟梁
蒸餻氣猶熱,壓酒味仍醇
山海寒容寂,茅茨曉色新
旌旄行有日,酒肉乞諸隣
鳥絶千山雪,鶯遷萬木春
夜永吟彌苦,天寒起自遲
村煙出欹棟,野日照疏籬
淸風如昨日,黃閣又他時
月白樓千尺,雲晴麥兩岐
層層風浪翠,片片野雲黃
老我方求飽,今年又得嘗
縱是尋常事,能移方寸心
池蛙喧乍止,野鶻去難尋
群飛政得意,各謂安樂窩
那知豪俠兒,挾彈張罻羅
持身隨節序,屈指數陰晴
樽酒忘衰病,詩篇頌聖明
欲尋漁者路,細雨白沙汀
玉粒朝盈案,金波晝灧甁
着屐仍持傘,登樓欲擧杯
里閭遮碧柳,庭院澁靑苔
樓頭與山近,屐齒尙泥深
鳥影來天際,蟬聲出樹陰
還丹扶病勢,節鉞總軍機
忠義須全美,功名要永垂
地位超文武,絲綸近聖明
鈴平餘慶在,旌善寵光生
豈免日相逼,皆言秋更肥
老翁臨棐案,走吏叩苔扉
況有老親在,誰如君此行
山高鴦宇列,海闊蜃樓明
寡助𪚥生𪚥,多𪚥𪚥𪚥疑
山中雲暗處,江上月明時
紺嶽雲連屋,長湍月照窓
殘生已無幾,淸景可爲雙
久矣已無酒,幸哉仍有魚
世情非復舊,交道尙如初
寒暄隔無多,何幸見粲者
生物荷天地,仁風扇朝野
配匹生民始,乾坤定位初
幾人嗟死別,獨我共貧居
廻看包往古,直視燭來今
照處眞如鏡,同時可斷金
淚多雙眼暗,慾少一身輕
耿耿思鄕意,悠悠去國情
問誰成我志,謀我有誰忠
雨露霑濡闊,江山往復重
到處靑山好,吟詩白髮新
廟堂垂雨露,鄕里隔風塵
回首都迷院,三峯似送人
世利秋毫小,交情粥面濃
廟堂如見記,貼字許從便
寧海尋親舊,韓山拜祖先
爲欠臨事懼,又昧知人明
縱悔亦已矣,萬死幸一生
溪聲帶雨急,樹影涵風涼
境寂有佳致,心空生妙香
正音師甫白,幽意到羲黃
雨枕溪聲急,晴窓樹影涼
少曾分皀白,久矣戰玄黃
雲雨俄多變,乾坤又一涼
持身愼平素,遇事濟蒼黃
谷密山光合,樓高月色涼
忽逢岑侍者,面赤愧衰儒
賢聖雲間電,虛空海上漚
蒼黃無客送,寂寞有孫隨
明月輝鷹劍,靑苔蝕馬碑
地腴耕稼好,人少往來疏
枉慕淵明秫,深慙葛亮廬
勸予來避暑,屈指已經年
美酒精神暢,嘉飧口腹便
地近同千里,天遙共一邦
永懷心合一,獨處影成雙
蹤跡雖然異,音聲似得聞
幸今垂茂渥,從此揖淸芬
人坐難免此,吾輩亦飄然
細草野如海,長橋虹掛天
須畫江樓會,同遊有好僧
坐我金花上,綵花三面浮
海味眞多品,山行知幾層
腥宜及來客,素可共居僧
豈耽林外靜,不避邑中喧
逐客欣相遇,禪翁默不言
本求食祿非求利,只爲榮親不爲身
客路離愁江上雨,故園歸夢日邊春
再依大廈雖知許,久汙雕梁却自慙
深避鷹鸇投海島,羨他鴛鷺戲江潭
暫別蕪城當葉落,遠尋蓬島趁花開
谷鶯遙想高飛去,遼豕寧慙再獻來
旣傳國信兼家信,不獨家榮亦國榮
萬里始成歸去計,一心先算却來程
勢削不容凡樹木,格高唯惹好雲煙
點酥寒影妝新雪,戛玉淸音噴細泉
見君終日能懷信,慙我趨時盡放慵
石壁戰聲飛霹靂,雲峯倒影撼芙蓉
聚散只憑潮浪簸,高低況被海風吹
煙籠靜練人行絶,日射凝霜鶴步遲
猛焰燎空欺落日,狂煙遮野截歸雲
莫嫌牛馬皆妨牧,須喜狐貍盡喪群
已饒野菊誇秋艶,應羨巖松保歲寒
可惜含芳臨碧海,誰能移植到朱欄
出沒自由塵外境,往來𪚥𪚥洞中天
稻粱滋味好不識,風月性靈深可憐
永無飛溜侵凌得,唯有閒雲撥觸多
峻影每先迎海日,危形長恐墜潮波
日引暮陰齊島樹,風敲夜子落潮沙
自能盤石根長固,豈恨凌雲路尙賖
麗色也知於世有,閒情長得似君無
宿妝含露疑垂泣,醉態迎風欲待扶
靜無纖垢侵金鏡,時有輕颸觸玉盤
嗚咽張良言未用,潺湲孫楚枕應寒
旅愁從此休凋鬢,行色偏能助破顏
浪蹙沙頭花撲岸,雲妝石頂葉籠山
畫角聲中朝暮浪,靑山影裏古今人
霜摧玉樹花無主,風暖金陵艸自春
門柳已凋新歲葉,旅人猶着去年衣
路迷霄漢愁中老,家隔烟波夢裏歸
干戈到處方多事,詩酒何時得再逢
遠樹參差江畔路,寒雲零落馬前峰
含情朝雨細復細,弄豔好花開未開
亂世風光無主者,浮生名利轉悠哉
蘇武書回深塞盡,莊周夢逐落花忙
好憑殘景朝朝醉,難把離心寸寸量
不惟騷雅標新格,能把行藏繼古賢
藜杖夜携孤嶼月,葦簾朝捲遠村烟
遠離塵世雖堪喜,爭奈風情未肯闌
影鬪晴霞紅葉逕,聲連夜雨白雲湍
秋月春風詩準備,旅愁羈思酒消磨
縱無功業傳千古,祇有文章自一家
早賜金蓮垂異寵,更將鍾乳賞忠言
丁寧紫詔關宸柙,瀲灎黃封輟上樽
談鋒競發雌黃妙,酒令初嚴大白浮
徐稚已敎懸榻下,陳遵未厭閉門留
詩榻夜涼風斷送,倡樓日晏酒拘牽
一場曾把浮生比,千里長將別恨傳
壇上不聞夫子語,澤邊來笑屈原醒
臨風小笛歸秋浦,帶雨寒蓑向晚汀
安身自與山閑靜,抱道常隨世卷舒
恥向嵩高爭捷徑,甘從穎水卜幽居
席上從容拜一笑,金樽須盡酒如澠
絳帳高堂許一登,文才慙愧豆盧膺
跨馬行衝微雪白,擧鞭吟數亂峯靑
天邊日落歸心促,野外風寒醉面醒
原上無風殘燒斷,峯前欲雪凍雲低
畏途獨怪行人少,候館頻聞困馬嘶
浮生浪迹身如寄,旅枕無眠夜更長
雪灑園林花書發,年豐村落酒猶香
曾勞旅夢飛天外,更喜淸談接枕前
不分駑駘終附尾,何時鷄犬得昇仙
堂上墨君眞得妙,毫端草聖已偏工
曾聞伯蔚保家主,更喜黃門有父風
洞中地寂煙霞古,塵外心虛物我齊
況有高人迎倒屐,更驚佳論妙揮𪚥
問易每過王湛宅,圍棋曾賭謝公莊
秋光暗淡園林換,晚雨霏微枕簟涼
早抱虛名驚衆耳,那知有命壓人頭
蛾眉錯畫終辭國,猿臂無功竟不侯
詩名迥出蘇梅右,文格須廻漢魏前
欲向雲霄追駿足,自嗟山澤伴癯仙
秋晚衡陽霜雁斷,天低楚岫凍雲微
東山若爲蒼生起,北闕行承紫詔歸
曾從天上謫仙客,來餽壺中大道漿
餘事文章黃絹妙,同門兄弟白眉郞
上帝已敎長吉去,海山曾待樂天來
當年翰墨爲人寶,高世聲名造物猜
文變唐朝今掃地,天敎安定世生孫
扶持正道韓公後,破黜諸家孔氏尊
身藏氷谷凄涼久,耳絶眞人警咳餘
隱几靜觀齊物論,閉門方著絶交書
欲專一壑開茅棟,須卜比隣住翠微
招我江東携室去,羨君林下棄官歸
自驚俗客非仙骨,碧玉壺中醉紫霞
五雲深處有人家,狂客閑來興味多
五年去國長爲客,九日無人共把杯
紅葉忽驚霜後落,黃花猶似亂前開
橫皺愁眉孤岫遠,平鋪淨練碧波澄
雲飛畫棟歸湘浦,風送漁舟入武陵
門前櫓響淸溪月,村外樵歌薄暮天
漠漠古灘沙似雪,超超春岸草如煙
祇因曾點初成服,得見宣尼善誘人
藹藹升堂多吉士,陶陶滿坐盡嘉賓
不怕長官嚴號令,謾嗔行客惡因緣
乘樓未作吹簫伴,奔月還爲竊藥仙
屢許和顏曾假色,肯廻温律更吹枯
南枝舊有歸禽戀,中道誰憐困鮒呼
百箇紫梨來大谷,一壺淸酒換烏程
久無好事尋揚子,忽喜論文見李生
問我歸來從小隱,留君談笑緩廻程
腹中早識精神滿,胸次都無鄙吝生
窮途誤墜千尋壑,逸足須騰萬里程
作賦誰先吳國士,誦書曾號洛陽生
詩名早竊韓齊柳,交道重申孔遇程
莫愛孤棲參白足,應須一起爲蒼生
堂上高懸絳紗帳,幕中偏擁碧油幢
去珠感德初還浦,猛虎知仁已渡江
誰道官居如水泠,尙驚談笑作春温
翠娥屢見東山妓,綠蟻閑傾北海樽
興來自斡千鈞筆,吟罷閑題十樣牋
太白肝腸如錦麗,陸機詞賦似珠連
飄零亂世誰存者,故舊如今只有君
浪迹相逢浮海葉,無心來作出山雲
我昔獨麾韓信鉞,君今先著祖生鞭
曾誇一代同爭霸,恥作三山最後仙
十萬丈夫軒外竹,三千宮女檻前花
那愁世上春將暮,別有壺中日未斜
每欲烹鷄侍供給,因思捫蝨話辛酸
近來交道如雲薄,唯有先生耐歲寒
共遊場屋君先捷,笑指煙霞我獨歸
風急摶鵬從北起,月明驚鵲向南飛
歲月屢驚羊胛熟,風騷重會鶴天寒
十年契闊挑燈話,半世功名抱鏡看
問津路遠槎難到,燒藥功遲鼎不開
科第未消羅隱恨,離騷空寄屈平哀
曾酬絶唱鬚先斷,近爲新篇筆欲焚
西晉遠欺陶處士,南朝高壓鮑參軍
十載寒暄如夢寐,一甌談笑許從容
尋眞要記盧山面,結社須追白老蹤
羨君年少才無敵,嗟我身窮世不容
已作寧原三友約,羞言李杜二人蹤
杜氏腹中呑國子,楮公皮裏襄陽秋
聲名東漢無雙客,家世中朝第一流
多與門生行避路,因尋隱客幸逢秋
謝公窓外靑山遠,嚴子臺前碧水流
潨然淸韻便兩耳,不覺塵心渾自滌
見說淸平洞裏亭,亭前一派鳴幽寂
老葉半書蟲字暗,柔條長繫午陰繁
低含宿雨藏虛閣,斜帶春風掛小軒
金馬玉堂賢學士,蒼顏白髮醉先生
宋纖小隱林泉密,翁仲荒墟草樹平
映世片心淸似水,致君忠膽大於軀
驥馳狹路爭駑馬,虎去空山舞孼狐
山窓久抱支離病,花苑無由點檢春
忽有丘門三益友,來尋楚澤獨醒人
座上歌姬眞眄眄,尊前詞客有還還
蒼顏白髮風塵外,綠水靑山几案間
勸留佳客方投轄,更許淸談共破顏
十室絃歌群俗樂,一樽風月長官閑
明似千年金匣鏡,淸於一片玉壺氷
南蕃出慰蒼生望,北闕行承紫詔徵
暫見主人晨蓐食,苦無行客宿舂糧
斗升足活貧莊叟,霖雨誰尋病子桑
那嫌遠謫身空老,已覺相思病未蘇
我在瘴濱聊鬱結,君言世路亦崎嶇
林下欲求容膝地,世間何處稱人情
厭聞時輩登科第,唯記君家好弟兄
飮酣林下金樽凸,棋罷陰中玉局寒
不爲高人當檻種,應無閑客叩門看
科第由來求俊士,公卿誰肯薦非才
長鯨欲奮波濤竭,病鶴思飛羽翮摧
黃稻日肥鷄鶩喜,碧梧秋老鳳凰愁
煙波不返遊吳棹,雪月期浮訪剡舟
商船截破寒濤碧,漁笛吹殘落照紅
鷺格斗高菰岸上,鴈謀都寄稻畦中
偶來古寺尋陳迹,却對高僧話舊情
半壁夕陽飛鳥影,滿山秋月冷猿聲
如今逸鶴知誰繫,粗慰驚猿遲我廻
塵世舊顔風拂盡,煙溪新隱月迎來
莫敎驚落羌兒笛,好待來隨驛使塵
帶雪更粧千點雪,先春偸作一番春
雙眼曉隨溪水碧,一身秋與嶺雲輕
繞床虎吼獰風散,入鉢龍蜿白氣生
靑山繞屋雲生榻,碧樹低窓露滴簾
食罷仍傾霞液酒,醉餘還置水精鹽
晚涼新月偏窺戶,夜靜淸風自卷簾
山味好烹龍耳菌,僧筵不用虎形鹽
惠遠不禁陶令飮,儼公聊與習之親
氷消玉硯浮蟾腹,酒溢金巵沒鳳脣
鼻端莫見成風手,眼底空餘泣玉痕
鬱氣蟠胸難自洩,狂言到吻可堪呑
尋春共向藏花塢,入夜聊停問月杯
美酒全勝呑絳雪,淸篇還似讀靑苔
甕中有蟻催開閣,壁上無蛇穩送杯
七相古墳唯碧草,五侯舊宅謾蒼苔
鍛柳已甘從叔夜,賦桐翻愧贈山濤
吟兼露葉寒螿苦,愁共陽崖白雪消
幽花泣露落未落,輕燕受風西復西
撩亂春情狂似絮,摧頽醉貌兀如泥
風寒古殿箏聲咽,月白空庭塔影斜
南郭几前聞地籟,毗耶衣上脫天花
學空終欲歸兜率,求死何須應少微
掉覺舌猶三寸在,撫憐腰始一圍非
點水蜻蜓綃翼綠,浴波鸂䳵繡毛紅
仙人掌重蓮承露,宮女腰輕柳帶風
內署直來黃閣密,新堤行處白沙連
玄成作鏡君心正,傅說調羹衆口便
千首詩中驕富貴,一張琴上養襟靈
龍山曉霧濃於雨,鵠嶺宵熢遠似星
信步從敎巾墊雨,閑吟不覺笠欹風
山花染出燕脂爛,野燒橫來漢幟紅
崔氏弟兄皆列戟,韋公父子盡明經
世家他日標儒傳,里社何人榜德星
誰知淸切中書地,還有風流外監身
美行已登銀筆麗,遒詞曾奪錦袍新
仙鼇壯力扶山起,金虎雄精叱電驅
諫掖共稱張給事,將壇兼作李金吾
大手直凌修月戶,淸才獨合判花郞
孔光溫室何言樹,杜牧中書屢拜囊
一萬古風丞相系,三千詩筆翰林才
紫微宮裏朝天罷,玄圃園中逐乘來
夜聽金胥傳刻漏,朝陪玉帝草絲綸
圖南鵬翼凌蒼海,拱北星芒耀紫宸
電手掀名驚鬼膽,雲斤琢句出天心
二年靑瑣抽毫侍,昔日沈香頮面吟
兄弟不應慙魯衛,姓名曾共記瀛蓬
兪公沈靜含澄韻,劉子淸眞振素風
羨君劇郡堪游刃,愧我窮途尙轉蓬
關令後孫眞道骨,新羅古國揔仙風
人間早駭金毛吼,天上親臨玉塵風
共羨方袍侵法衮,堪誇胡眼對重瞳
綠岸有時雙鷺立,碧天何處一帆歸
山含紅日低村樹,風卷銀濤碎釣磯
孤村畏盜猶橫戟,古院逢僧暫試茶
萬里歸雲閑送鶴,一溪高柳靜藏鵶
飣盤纔見團臍蠏,掛網還看縮項鯾
十里烟花眞似畫,一江風月不論錢
曉凉黃犢歸平野,日午幽禽浴淺溪
滿院薜蘿纏壁暗,傍窓楊柳壓簷低
金鴨焚香趨佛殿,木魚催粥借僧盂
松風瑟瑟無絃曲,烟岫層層著色圖
坐呼階畔馴人鶴,臥聽門前警盜鵝
萬柳影中南北路,一溪聲外兩三家
脚待舁籃陶令病,腰難勝帶沈郎癯
空山雨暗孤猿嘯,苦竹烟深一鳥呼
柳餘陶令門前五,山勝禺强海上三
天水相連迷俯仰,雲烟始卷占東南
水光瀲瀲搖船閣,月影微微落帽簷
碧浪漲來孤岸沒,白雲斷處短峯尖
喧喧門外千帆集,寂寂巖陬丈室幽
滿院松篁僧富貴,一江烟月寺風流
輕風靜掃烟光去,落月時兼曉色明
短麓前頭看寺榜,橫舟側畔問灘名
長劒遠遊孤客思,一杯相笑故人心
天晴舍北溪雲散,月落城西竹霧深
今歲漸非前歲貌,異鄕還憶故鄕遊
龍湫日暮腥雲合,鸞嶺秋寒瘴氣收
優人得意多供笑,官妓承歡屢整粧
石竹裙翻微露襪,櫻桃口小細調簧
忍敎紅袖佳人去,獨伴黃冠道士行
煙外遠山愁黛斂,風前垂柳舞腰輕
門外靑松如我瘦,階前綠竹似君賢
蕭條郡舍三秋臥,寂寞郵亭一夜眠
朝衰暮落雙蓬鬂,南去東還一葛巾
繞縣靑山橫似郭,滿畦黃稻積如囷
歸來阮籍空長嘯,寂寞相如故倦遊
郵吏送迎何日息,使華奔走甚時休
秋霜染盡吳中樹,暮雨昏來楚外山
橐底酒錢渾罄倒,篋中詩卷更追删
散盡舊書留藥譜,撿來餘畜有茶經
搖搖旅思風前纛,泛泛孤蹤水上萍
煙巒遠似粧眉綠,霜葉濃於醉臉紅
往日狂携金谷妓,今朝始禮雪山童
十條纖玉休牽手,六尺飄蓬易轉蹤
紅葉九秋聊暫別,綠楊三月約重逢
故人情重登山送,慈母恩深陟屺瞻
渡嶺雪愁隨鴈苦,過江風信掛烏占
閑呼玉局爭雙六,醉把朱絃弄十三
不必論文期渭北,端宜聯句會城南
花媚三千宮女臉,柳搖十五妓兒腰
蜜蜂啑蘂脾初重,乳鷰尋巢舌轉饒
日映午花酣醉頰,露霑春草濕裙腰
慢斟芳酒三杯足,靜鬪仙碁一路饒
玉書不用尋蒼腎,瑤瑟深宜奏綠腰
狂客自呼元浪漫,佳人誰喚蕫嬌饒
滿林白雪猿跳破,半壁紅暉鳥喚殘
香燼冷堆山室寂,磬聲淸斷石牎寒
巖連井榻雲長濕,地近茶窓雪易殘
閑掛鐵君經夏結,狂燒木佛禦天寒
苔侵篆額碑文暗,雨染紅泥壁畫殘
寶育臺含孤月冷,摩訶岬觸斷雲寒
狐驚柱杖初拈起,鳥喜齋鍾半擊殘
雪色與師眉孰白,山光入我眼爭寒
裁雲舊習津津出,夢雨餘痕旋旋殘
信步偶尋融老懶,滿身猶帶廣文寒
厭雪寒麕爭穴燥,避風幽鳥擇枝低
走藤遇曲難成杖,臥木因高偶作梯
溪竹困陰孫未長,庭梅飽雨子初肥
旅軒風簟牽人睡,野鼎春蔬慰客饑
只爲別來長飽戀,故應相見更多姿
詩敎雪暈微侵鬢,酒放春紅半蘸肌
笑顔爲我還春色,道經如今亦世姿
好句似珠跳遍手,淸談如雪冷渾肌
木鵝卵破方生翼,石女兒嬌更媚姿
山字肩高成冷坐,稻畦衲短稱淸肌
詞格淸哀珠有淚,道心虛寂井無波
禪公旅寓窠依鳥,園客仙期繭作蛾
援筆舊曾題莫莫,挑燈今復說空空
學禪師作癯形鶴,避世吾爲斷尾雄
浪跡如今雲不繫,回頭他日夢渾空
生涯已付三杯聖,意氣都關尺劒雄
果熟空園猿活計,松深幽谷鶴家鄕
天開古壁千尋直,龍吐靈泉一派長
憐渠獨扇蚊飛枕,恨我難憑犬寄書
莫效胡威空問絹,已聞羊續久懸魚
吏散獨陪棠樹茇,客來應向練裠書
橫經漂麥思高鳳,問禮趨庭想伯魚
輕絺寵薄身先認,團扇恩踈手始知
碧樹露寒蟬嘒曉,畫梁泥盡鷰歸時
霜秋少睡先鷄起,露曉多情伴鶴吟
俊拔子應三耳湧,衰遲我已二毛侵
愁髯苒苒方黏雪,詩骨巉巉漸聳山
岫爲窓開呈遠碧,苔因門杜長新斑
更分香滑千金藥,與護衰遲六尺身
輕破筯端瓊屑散,暖消杯底玉膏勻
一見暫開詩酒會,淸談聊洗簿書昏
寒雲苒苒侵松檻,乾雪騷騷響竹軒
乘馹飛裝雖似迫,尋僧高趣乍如閑
飢猿撥雪寒彌叫,獨鶴穿雲晚自還
氷筯下垂簷霤直,雪花平合瓦溝高
詩肩向曉成駝背,病鬢侵寒竪蝟毛
俗習例多如蜑子,縣封誰信自蠶叢
避風羸僕投巖下,厭雪飢禽落檻中
來往八千餘步地,指麾四十六州軍
曉寒虛閣生淸籟,夕霽長天卷駮雲
郡吏來迎如老狖,村民走避似驚麞
千囷已猒觀紅腐,一斝何妨酌碧香
盡日營中猶曲膝,五更窓外自呼名
狂言屢發眉堪灸,褊憤難消癭欲生
雨滴油衣元末着,風飄紗帽不勝攲
孤村淡淡人煙起,一路依依驛柳垂
阻向中天瞻日月,厭看平地洶波濤
何時撲滅心中火,同席潛磨笑裏刀
豈愁一萬五千步,早是東西南北人
楊柳不詞迎送慣,江山應恠往來頻
才雄獨作人中鳳,緣厚曾攀牓上龍
傷錦拙能慙郡寄,燃藜大手賀儒宗
奇巖當檻蹲頑豹,逬笋穿簷走稚龍
五斗解醒聞乃祖,三杯通道出吾宗
年豐野壟嘉禾合,訟息公庭碧草新
莫憶銅龍曾接虎,不妨銀兔暫纏身
垂柳惱人隨處綠,幽花無主爲誰紅
郵亭閱遍經由客,野性誰如放曠翁
肺渴更知村酒好,睡昏聊喜野茶香
竹根逬地龍腰曲,蕉葉當窓鳳尾長
至人已化今無跡,古屋雖扶尙不僵
丈六定從何處現,大千猶可箇中藏
湖淸巧印當心月,浦闊貪呑入口潮
古石浪舂平作礪,壞舡苔沒臥成橋
往來唯有鸎相識,衰病那堪馬似飛
客舍新除垂柳路,人家半掩映花扉
萬里壯濤奔白馬,千年老木臥蒼虬
海風吹落蠻村笛,沙月來迎浦客舟
紅日落時天杳杳,白雲缺處水蒼蒼
雨晴草色連空綠,風暖梅花度嶺香
鬬却寒梅瓊臉潔,笑他穠杏錦趺奢
飛來易見穿靑樹,落去難知混白沙
地溫尙有林衣綠,園古偏多木耳黃
七睕香茶風皷腋,一盤寒菓雪侵膓
詣吏自明猶未得,仰天大笑更何陳
讒人尙在誰投虎,吾道難行謾泣麟
道直誰憐元似矢,鬢斑爭奈漸成霜
滿山寒雪懶廻首,一路斜陽空斷膓
未學舌柔甘自責,本無毫犯亦何慙
完山醉夢方驚罷,漢邑歡遊又正酣
初如蕩蕩懷春女,漸作寥寥結夏僧
兒戱牽衣聊足樂,客來敲戶不須應
櫪馬喧嘶殘月曉,枝禽噪集暝烟時
北還南去路何限,古往今來人自悲
柳色依依風挽翠,松花撲撲雨黏黃
葵收鴨脚村烹好,酒漉魚涎野釀香
無賴夕陽還送恨,多情芳草可勝悲
簷間語鷰還留客,枝上啼鸎又喚誰
道直自甘人共棄,情同唯有子相親
繁開芍藥欹紅頰,爛熟櫻桃點絳唇
緬思潘閬三峯好,且任陳蕃一室蕪
小塢移花邀客看,比隣有酒遣兒沽
自號灌畦閑老圃,皆呼傲世一高人
談筵落屑空驚客,睡榻鳴雷幾撼隣
披襟快却風來北,隱几從敎日向西
世味淺深曾染指,人生得喪已忘蹄
橫雲尙自暗千陣,落日不知餘幾竿
遇客只須浮大白,學仙何苦鍊還丹
莫問纍纍兼若若,不曾是是况非非
墮車醉者只全酒,把甕丈人寧有機
老龍得瀨方專穴,瘦鳳尋梧始占枝
山水風流眞勝地,鸎花時節是歸期
嬌姹小兒圓舌澁,玲瓏處女惠容多
慣聞人語傳聲巧,新學宮詞導字訛
辟破寒威犀尙愧,暖留殘夢蝶猶欣
尙餘荀令香烟惹,好倩羊公炭屑熏
草合岸邊纔沒鸛,潮來汀際似迎鳧
篙工坐識水深淺,沙戶能占風有無
霜華炤日添秋露,海氣干雲散夕霏
鴻鴈偶成文字去,鷺鷥自作畫圖飛
已將蚊雀觀鐘釜,曾把螟蛉戱搢紳
俯仰歸來推幻化,死生得喪任天鈞
人呼白日無雙客,身到靑雲第幾層
况有新詩淸似玉,解敎塵眼冷於氷
醉携紅袖香生座,吟罷瓊樓月上層
賀得茂松偏是栢,映來潤玉必須氷
讓蝶雪微猶解舞,學峯雲淡不成層
甁含何恨啼爐火,筆惜餘尖怯硯氷
尋山雨帽低沈角,趁闕風纓堅作層
湘淥飮傾杯面玉,蜀牋吟梁案頭氷
琳條蔭地强千丈,玉隴通天僅萬層
睡美功夫深巷雨,夜寒消息一甁氷
幾千可使容鵬背,第五須看占鴿層
蟾吐素光䆫有暈,龍噓白氣井無氷
閑書滿案風開帙,高塔摩空月倒層
銀葉燒香朝有火,石鐺留滴夜生氷
心地自涵無盡藏,道天曾上最高層
月松句好人脣膾,雨竹篇淸御眼氷
冷聽秋雨芭蕉響,紅賞春風躑躅層
未必老禪工鍊玉,只緣淸質本如氷
立從白雪腰侵冷,痛覺神峯頂聳層
道境漸佳如啖蔗,家風長爽似懷氷
禪河容我曾分滴,詩壘因君更築層
倚檻共吟穿戶月,問山同過鎖溪氷
手澁未調金露液,骨昏難躡玉臺層
計乖南鴈寧違雪,身似東蠶已慣氷
壯心不復虹千丈,平地無端浪百層
故國夢歸穿碧岫,殘宵酒渴嚼渾氷
題詩舊習言餘綺,作邑遺痕骨露層
潘岳年來雙鬢雪,王沈門冷一身氷
仙墨未乾丹桂籍,天香行染博山層
到頭碁手晴飛雹,餘事琴聲冷軋氷
醉中筆戰堪嚴陣,夢裏天階尙阻層
白鳳落毛飄袂雪,老鮫洒泣滿髯氷
邀醉散仙天是幕,鎖留歸客雪爲門
數篇詩句閑中迫,一局碁聲靜裡喧
誰謂幽居如避世,有時高駕或敲門
觀碁遺迹衣生皺,省酒奇功語減喧
鼻祖昔曾相契意,雲孫今喜復同門
嬰兒氣秘三關固,幼婦詞高萬口喧
捷來雖負無雙手,敗去寧忘借一期
欲放王逄橫野火,莫成到漑兀風椎
死灰必有重燃日,困獸猶懷肯鬪期
敗勢須知迎刃解,憤心應費仰天椎
官班猶阻陪龍尾,檄手徒勞守鹿頭
三載別來頭半白,一樽相對淚空流
偶看古壁留題句,想對當時見在身
山月盈虧空晦朔,巖花開落自秋春
壺天側畔千機息,潭鏡中央萬象形
白露先秋凝釦砌,寒漿當夏凍銀甁
馬識懸車方退伏,鳥知分飯不驚飛
眼前二子紆朱綬,膝下諸孫弄綵衣
杖劒沙頭看海市,解衣林下上岑樓
一心許國雖甘死,百感侵人漫與愁
儒冠强備參謀客,軍幕猶寬嗜酒翁
竹塢露寒聞警鶴,蘆洲日暖見來鴻
倦鳥橫衝昏靄去,翻鵶斜帶夕陽迴
飛筒疾遞軍書急,伏甲潛窺賊諜來
角聲晴碎靑山裏,劒影寒搖碧水中
滿眼無非橫戟士,縮頭翻愧弄毫翁
震空雷吼三軍皷,冠岫雲屯萬竈烟
筆下檄章慙我鈍,幕中籌策仗君賢
才見雪華飄似絮,又看草色綠於煙
干戈叢裏開詩戰,刀斗聲中酌酒賢
感公芳酒深渟海,入我乾喉沃滅烟
戰士貪功爭自勇,幕寮邀賞各相賢
偶成圖畫沿溪寺,別占風流映柳家
浪急游魚衝落石,巖空幽鳥戱挼花
竹嫌渭畝千無一,柳恨陶門五減三
園棗成陰今始見,巖泉有味昔曾諳
相思詩可牛腰載,已斷絃還鳳髓連
一曲喜聞吹玉笛,百分何讓倒金船
白玉黃金隨手盡,靑山綠水放身休
日輪跳送人間老,天幕寬成醉裏遊
未秋先見團珠露,當晝猶無半縷陽
後蔓來扶前蔓倒,新莖走趁舊莖長
美玉不應長蘊櫝,黃金行見一披沙
穴中寒鼈藏頭角,竿上飢鷹縮爪牙
玉署金坡名信美,象床綺食事難尋
依俙堪畫葫蘆樣,潦倒無心芍藥吟
枯腊方承雲雨潤,衰髥難避雪霜尋
人言老鶴乘軒去,我苦寒螿抱葉吟
龍燭影中排羽葆,鳳簫聲裏送金杯
三呼萬歲神山湧,一熟千年海菓來
洞府徵歌敲玉索,敎坊選妓醉仙桃
九層爐爇金龍腦,四炤燈燃白鳳膏
有花絶欲邀賓賞,無酒猶能與婦謀
爲我何妨迴鈿勒,捨君誰與倒瓊舟
帷幄方嚴軍政肅,官班猶帶禮曹淸
莫嗟見奪鳳凰沼,羸得伸威羆虎營
防他江上南來鷰,悔殺雲間北去鴻
梅塢飄將花滿地,柳堤飛趁絮隨風
鳳閣早腰丞相印,鼇山兼領史臣權
金章解早方圖逸,紫府微忙亦要賢
天工過與紅顔釅,世眼翻成紫色微
闕下方傳千品最,人間喧導兩京稀
賴有君家開劇飮,免敎吾輩負芳辰
花顔嬌奼工留客,酒力麤剛解倒人
龔妃嬌侍臨春閣,楚女閑過夢雨臺
映日醺𨠑顔更爛,隔林羞澁笑猶迴
流泉遇石徘徊去,走葛緣松委曲纏
僧院寂寥閑世界,洞門寬曠別神仙
霜風釀作秋光釅,烟月裝成晚景淸
賴有故人彈綠綺,時呼稚子酌烏程
百枝燈影搖宸仗,萬歲山光入壽杯
踏席腰輕仙妓舞,緣橦踉絓侲童才
星散萬家無處去,天遊一室訪公來
閑雲傍檻輕縈帶,微雪黏枝乍學梅
病脚尙將筇拄到,閑身何必馬駄來
商山末擬尋名綺,吳市如今隱姓梅
金牓記君曾首揵,玉堂慙我晚攀來
始終交契期膠漆,先後功名任杏梅
解調淸管聲音雅,偸鍍黃金羽翼新
薄行少年誇聽早,學歌嬌女妬啼頻
我輩何嫌今老大,後生猶减舊遊陪
只緣惡雨傾河水,未向淸流送酒盃
燈隔紅紗光閃閃,佩敲蒼玉響珊珊
勑敎禁衛停嚴警,恩許都人快縱觀
城中萬屋如蜂綴,路上千人似蟻奔
靄靄卿雲圍帝闕,葱葱王氣擁天門
華扎無端光甕牖,珍投不啻與珠簞
愛同炙背堪鑽貴,味勝烹鮮足佐餐
靑泥洗去方烹鼎,紅粟炊來正滿簞
豈憶吳蓴秋有味,堪欺楚菊夕爲飡
歲暮松筠猶有節,春來桃李又無言
仰看天上高鴻擧,自笑池邊老鳳蹲
獨與妻兒同旦暮,更無賓客問寒暄
但將咄咄長書字,何用䂓䂓自勒門
我憐杳杳長流色,想聽喧喧打浪聲
漁火微時人正宿,賈船歸處櫓應鳴
雲迷極浦千帆色,風落長江一笛聲
度了幾人舟自泛,噪殘孤虎鳥猶鳴
詩榻愛吟帆去樣,畫家難寫鳥啼聲
林巒有霧晴猶暗,松檜無風晚自鳴
丹漢忽騰歸路坦,白沙行築步堤新
功高塞北官宜貴,身在王前道可陳
楚客謫來飡菊苦,劉郞去後種桃新
情深戀闕難歸頴,官號專城實在陳
世情官况秋雲薄,病鬢愁髯臈雪新
瘦腊若將餘喘去,死灰那有寸心陳
江山遍歷崎嶇地,嵐瘴難侵富貴身
令肅郵筒踰電邁,食廉廚俎減星陳
威霜已束貪夫手,褒衮偏加潔吏身
軟話何時重聳聽,孤懷無處得深陳
有時虛掉狂吟舌,無計能抽謫宦身
理最寂寥慙召杜,村居蕭索想朱陳
酒杯乾日生中死,賓從來時辱裏榮
病憶故人空有淚,老思明主若爲情
正合帝居參學士,謾勞蠻郡誨癡兒
每看筆浪千尋洶,深恨功山一簣虧
舟將人遠心隨去,海送潮來淚共流
只隔一江波浩浩,却同千里路悠悠
仍呼蟻泛盈壺酒,共上翬飛望海亭
極浦歸帆欹枕送,夕陽漁笛把柸聽
楊柳尙垂曾去路,江山猶似舊遊時
靑蛾安在空追憶,白首重來但暗悲
但把直誠除外飾,那將素面假妖粧
衣裳藍縷身無彩,㫌旆悠揚路有光
烟淡未遮川遠碧,日炎難犯樹深靑
檻前山似屛中見,座下泉如舸底聽
挈甁誰測河源浩,烈火方知玉性良
沙漠三年專斧鉞,雲來百世享膏粱
左衽昔年圖寇擾,右符當日付忠良
一身鎭國難搖嶽,百執盈庭謾啄梁
空餘廬岳裁蓮社,無復華亭載月船
聞有詩評嗟未覿,早修僧傳僅終編
閭閻共駭星辰降,童僕爭誇宰相過
酌酒自慙無綠蟻,勸君還愧欠靑蛾
法從參登無幾輩,微官忝赴愧諸賢
袖中仙橘天香洩,頭上宣花國色妍
元宵御宴今宵侍,昨日愚儒此日賢
浪蕊浮花那有實,紫鉛丹粉假成妍
軒星掩彩天無色,蘭殿銷芳草不春
內範已書彤管手,後宮猶認玉衣身
過客夾街猶竊嘆,吾儕同道合榮觀
脫囊材露門人遂,架廈功歸老匠般
簾陛認名驚再聽,簪紳識面記曾觀
超如吾子宜三得,散與平人作幾般
聲續山僧敲罷磬,翼偸淵客織殘綃
曉淸露重綠槐葉,雨霽日斜高柳梢
七蕤玉鑰封玄闕,八素瓊津洩絳宮
文虎火煎金鼎底,君臣藥祕綠囊中
黑雲將雨環山過,綠麥搖風際岸平
出沒游魚欺白鷺,高低輕燕護黃鶯
杯蛇妄意如能釋,床蟻虛聲亦少收
造化小兒謀欲困,死生一夢我何憂
忽聞騶哄喧街巷,起倩兒童整紐襟
指似芒攢難奉履,口如鉗固莫論心
須知紫闥催徵召,休戀靑山久滯留
遁世眞人甘屛迹,趨時新進競昂頭
巖堂煙月棲身穩,京輦風塵戀祿留
道韻想君氷入骨,宦遊憐我雪蒙頭
應是玄鑣去未遙,蒼精退讓方弭節
春風無力日色淡,未掃臘前三丈雪
袿裳雨濕襄臺女,羅襪波侵洛水妃
慣把笑容誇絶艶,更含啼淚作嬌姿
世上郞君休屬意,花中天子肯爲妃
低昂不是呈嬌態,霑濕應難奈醉姿
科名富貴如夫子,今古存己有幾人
庭下芝蘭元自盛,門前桃李爲誰春
不唯下界貪賢輔,須信皇天要好人
尙記去年三伏夏,許傾吾輩一壺春
泚毫草制十六祀,思涸心枯空自苦
靑山有路不汝遮,胡不歸休早爲所
細破蘇紋行石徑,曲穿林罅覓蓮莊
海心遙島燈抽炷,屋角脩篁槊聳鋩
浮名揔落心虛外,妙道猶存目擊中
石鼎煎茶香乳白,塼爐撥火晚霞紅
幽澗水渟猿掬飮,陽崖草活鹿來銜
僧高只對虛心竹,寺古空看合抱杉
風花落地飄還起,雨蝶黏枝澁不飛
遣興未知何處酒,療飢唯賴此山薇
閑雲項刻成千狀,流水尋常作一聲
已分長沙流賈誼,更堪漳浦臥劉楨
猒聞林雀窺蛇噪,默見菁蟲化蝶飛
度日唯應書咄咄,向人終不道非非
若敎梵唱如龍吼,寧有胡兒不鹿奔
藏海微言融乳酪,叢林深旨辨風幡
休煩鐵甲千軍禦,須仗金身十力降
竺域三乘如鎭輾,周家九鼎孰能扛
玉霄負扆勞宸慮,金殿拈香禮梵雄
覺月淨涵三藏海,禪源彌暢一搥風
如來藏裏無非寶,衲子琴中勿用絃
大地震傳龍象吼,洪溟傾洗犬羊羶
暫勞玉體千千拜,行作蘿圖萬萬期
佛與舌長宣海藏,祖傳心密寄風槌
空王藏密金龍啓,老衲歌高石女賡
照水月爲千佛鑑,滿天霞是一人誠
千指繙經殊勝力,萬家高枕太平期
雲隨帀步浮龍衮,風入談筵鼓塵麾
舌根覆地翻三藏,鼻孔遼天揭一燈
導去宸誠香穗直,含來瑞景日華昇
龍顏稽顙三歸切,佛鑑臨頭一念廻
道韻直生無孔笛,梵音連震不雲雷
經翻藏海探龍寶,談揭禪林嚼祖香
統國一人親稽首,等空千佛揔廻光
敎海波從今日暢,祖林花勝去年開
願輪已與天同轉,覺鑒何憂月不廻
自是一人親屈體,端知八部露呈身
法音雷作連空震,御步天旋遶佛巡
琅函霧濕龍擎到,檀席風生象踏行
敎海珠探如意寶,祖家燈續自心明
更憑佛力金城固,寧畏胡雛鐵騎強
龍手捧來三藏寶,祖心傳續百燈光
神通杵下靈風襲,敎令輪中怒電騰
若借光明尋放焰,有何災沴不消氷
天心似水雖難測,佛力如山信可憑
神呪光明增熾盛,胡兵氣勢旋摧崩
梵筵未放拈香手,御眼親瞻遶火身
鐵捧金拳揮似電,氈裘鐻耳碎爲塵
香泥結界熏儀盛,蒼海凌波怒像雄
釋虎咆咻聲正厲,胡雛瑟縮氣先窮
火焰像前宣梵呪,金剛拳下眼魔精
高山共峙熏功就,朗月同懸慧鑑明
崔君早問玄臺路,劉子還尋碧落仙
師復繼俎經脫袴,我唯相憶擘開蓮
遠師胡祖傳心佛,時逐吾儕作酒仙
堂上想看拈起杖,鉢中誰復呪生蓮
著鞭帥已先成佛,鍊藥吾猶未得仙
枯骨謾爲松下土,片心長似水中蓮
不擉頑民湔舊染,更敎貪吏解狂醒
予生小邑雖懷恥,幸遇賢官細說情
未補碧羅天忽遠,欲成纖縠霧交飛
漁翁誤喜縫疏網,貧婦虛驚緯廢機
雖然杤質霑春露,其奈殘生迫夕陽
身似雲輕宜可卷,語從天隨若爲量
卜隣來往元親疑,有酒招呼各挽牽
學士資崇曾縱步,文圍望重再提權
進升卿月才三載,坐發門桃已二春
金鉉登庸雖缺望,霓旌導去得朝眞
得道兄煩天帝召,多才君被世人牽
備更赫赫文章地,寧羡區區宰相權
詩仙忽貺腸中錦,老境驚看意外春
手熟自成詞格峻,語高還契道心眞
偶逢佳句沈吟久,自惜微疵落下遲
欲把直弦分枉正,可堪昏鏡混姸媸
雪霽錯應看箭影,天陰時復發金瘡
彫弓蛇蟄堂中掛,白刃龍蟠匣裏藏
算我身更四座主,榮君口放一門生
春知敞宴留花艶,天爲迎賓賜日晴
夢裡精神疲枕蝶,病中喘息劣床龜
妻兒漸恠含盃少,朝野應譏解綬遲
閑傾綠醑霞昇臉,細嚼黃柑雪入膓
醉興暫來歌亦可,病客猶在臥何妨
腰間誤怯猶垂綬,頭上何妨大岸巾
無復喝呼喧里巷,有時饋問謝親姻
早失山林長往計,未忘盃酒半酣時
我年雖老猶能飮,浮世長醒卽大癡
賴因長假牢稱病,果荷優恩許得便
從此自稱天放客,與君同作地行仙
鰐渚鮫洲曾竄謫,鸞臺鳳閣亦優游
周行世界閑僧坐,遍閱夫郞老妓休
兩歲未停號訴殷,今朝始得退休便
好斟瓊綠閑消日,慵鍊金丹苦學仙
馬猒雕鞍甘退伏,魚逃芳餌樂深游
要呼歌妾如樊素,更索詩僧似貫休
碁手勝饒聊寓戱,酒腸優劣亦隨便
從吾所好無非道,得意而遊卽是仙
終身學道功何得,緣督爲經計獨便
久矣忘家心已佛,偶然落世骨猶仙
爲君作質蒙頻斲,與世同波各善游
暖暖妹妹翻自笑,狂狂伋伋始宜休
殘迹似雲雖卷斂,聖恩如海足涵游
接花栽藥春方樂,嘯月吟風老未休
但有忘憂盈甕酒,何思遺子滿籝金
一錢勿蓄塵情少,萬事都拋道味深
窓下蒙衿空嗜睡,甕頭開酒暫伸眉
暗思同牓皆爲鬼,歷記交遊更有誰
在家未礙先成佛,披毳何須要作僧
自始腰拋丞相印,迴看心有祖師燈
戎幕幾年嚴豹纛,台階今日耀魚鬚
許容我短君能大,早識君賢我不愚
將身始可安蝸殼,有手何曾放鼠鬚
閱世已甞生老病,傾盃不擇聖賢愚
少年如子寧胝手,老圃宜吾正皓鬚
相印解來今已久,園葵扰去反爲愚
渴待葱畦抽弱手,佇看苽架引長鬚
從今勉作持鉏樂,但恐行成食草愚
家貧無計充离腹,園禿方欣借賁鬚
恐我不如爲圃老,有時應作堰苗愚
畏途不忌搖長啄,閑境如今數短鬚
已喜處陰方息影,何須揭日更驚愚
空師方結蜂窼室,播老遙傳兔角名
杖古尙餘斑竹暈,鉢靈應秀碧蓮莖
可喜醉翁流遠派,尙敎吾輩飽香名
凌霄玉樹高千丈,瑞世金芝擢九莖
要見畦蔬森綠脛,擬看村稻嚲黃鬚
營生計拙雖堪愧,憚役奴頑亦故愚
窮愁似可深磨骨,慍色猶無暫見鬚
道欲大伸先少屈,子非今智昔曾愚
理圃初期親手足,灌泉猶畏濺眉鬚
慵誅旅草從敎長,坐望繁蔬是亦愚
俗客難靑阮籍眼,春風謾白樂天鬚
知君早富三多學,記我猶爲一得愚
援松共誓曾披膽,得雪誰多互將鬚
自古交遊先類己,以君賢智勿嫌愚
唯愛鶴癯猶白質,敢期松老尙蒼鬚
風波險裏拋官退,水火爭中託酒愚
嬌擎玉硯猶紅臉,笑把金盃各紺鬚
不露鋒鋩君得壽,免爲標的我全愚
釀斷莫供愁肺仰,汲遙難趁燥脣須
醒非楚客淸然者,渴豈文園病也夫
那知禁殿無雙艶,只許詩仙第一看
露重尙憐啼怨淚,日炎深恐損粧顔
莫嫌西子芳魂在,未害支郞道眼看
卯酒十分醺滿臉,燕脂一顆抺渾顔
好殿百般花色發,何殊萬喚妓兒看
紅酥葩上微留捻,綠玉叢間半翳顔
欲將繪句彫章狀,細撥重葩複蘂看
早是花王元少敵,獨於天子要承顔
縱有畫工描未似,須呼國色較相看
嬌多似吐玲瓏語,眠重猶餘媚嫵顔
問渠若是留情待,雖老猶堪拭眼看
映沼自成臨鏡笑,隈林還作隔帷顔
細思天巧那輕折,但護仙姿約重看
爲被玉皇迴笑面,苦遭宮女妬嬌顔
紫葩那與紅葩敵,新殿休論舊殿看
好事風謀供舞態,無情雨自退酡顔
身如未遽爲鸎去,夢亦何妨化蝶看
若得暫明儒老眼,不須更較貴妃顔
仰看跳上方流汗,頃刻飄然又却迴
莫言仙女下從天,來往如梭定不然
着意君能傳色肖,無情花亦點頭看
風嫌宿醉微吹面,露促晨粧早洗顔
初誰濃染辰砂出,又孰輕裁蜀錦看
幾許詞人鸎與唱,不邀狂叟蝶胡顔
瑞香宜作雲毬見,絶艶聊將綉帶看
只是天心鍾與色,那因世眼更添顔
赭袍天子時容賞,紅袖宮娥痛欲看
已是帝尊無與配,又將誰媚屢迴顔
詩老登壇誰與抗,詞臣閣筆盡羞看
不於國色曾留意,肯向名花巧倣顔
未及臉潮醺欲遍,已將肝錦炤相看
流年不駐紅紅面,好句唯留眄眄顔
似聞隨得鴟夷去,何事今於鳳闕看
坐爾巧讒難解語,尙餘舊習好矜顔
暫可醉同賓友賞,不須栽到子孫看
但聞豪宅誇姚魏,未信妖姿誤孔顔
都爲重陽浮酒盞,不然三月作春花
風來苒苒香堪掬,霜重妍妍色倍加
已憑春力能抽葉,胡借秋權始放花
護養恩深根漸固,形容詩好價偏加
愧予空嗜忘憂物,羡子長携解語花
二事尋常如得際,兩翁歡樂各何加
紅塵放謫韜光彩,丹籙分明記姓名
詞麗春花敷錦萼,節貞寒竹卓琅莖
得爾摘從園上寄,欣予免向市中求
截成片月才離手,含作融氷已入喉
及迎詩老傾壇奉,莫訝重陽泛酒餘
應是晚芳齊綻後,却逢新釀撥開初
信然許作阿難比,還有親緣愼莫遺
我眼先除担所觀,前塵妄見遣非難
千春便閱椿年久,六甲長森鏡眼明
解位如吾方得曆,欲君於此坐招萌
餘波欲破蓬門寂,一榼聊携玉液香
寄與酸柑拳可滿,賭來仙藥口貪甞
指屈五端雖可算,紙翻九幅一何明
但忙元日椒花酌,休問初陽荔挺萌
我亦餉柑無幾箇,爲憐踰海有餘香
遙思兒稚爭先取,豈意君侯亦許甞
尙忌鏡中顔瘦損,忍看紙上甲分明
新年華髮人依舊,去歲陳荄物復萌
愛却來從千里邈,偶然封寄數枚香
任聞外客饞唇嚼,喜聽中閨爽口甞
坐更冬至這迴幾,才得今春旋到明
曆去呈君眉壽兆,詩來洗我垢心萌
路遠緗肌垂欲爛,天寒紅腦漸無香
貴從雲海能飛到,那及霜林始摘嘗
忽聞窮巷喧傳哄,知有華軒喜展眉
失帶至煩疲婦覓,忘冠還被小兒欺
已喜溪氷微破脉,更堪門柳暗嚬眉
詩場何日同君快,春色如期不我欺
斗印先拋雖乞骨,幅巾相見輒揚眉
本如山仰猶心在,有似天臨敢面欺
四海如今猶喋血,一樽何處共伸眉
蹉跎樂事黃鸎笑,蹭蹬仙期白鶴欺
此心已直千金重,雖老何辭數爵傾
愛酒非關唯味味,陶懷欲遣不平平
詩榻但無同我飮,酒錢猶欲爲君傾
反將名醞來相勸,遮箇艱時卽大平
天生容彩元來美,物賁光華倍露呈
腰昔黃時嫌自背,眼今紅處想頻驚
都爲才華曾爛映,亦因忠赤早披呈
皂衣赬帶雖甞有,綠髮朱顔最所驚
雙引朱衣垂欲到,一圍紅帶已先呈
雖然服美多般在,此獨人情特地驚
把爾才名宜早綰,自前符瑞亦曾呈
不論朝士趨來敬,請見行人走避驚
蟬欲飛升璫自附,鶻將銜着綬來呈
一腰騰彩吾猶喜,三足聯華孰不驚
疏圓節硬分珠琲,瑩滑皮勻鬪雪霜
杖起方看肩上過,携來偏稱手中將
今因身老佯不看,非是風情減平昔
一杯醺醉情復生,無復慙羞呼促席
病脚遲回初似跛,感情騰躍助成馳
衰顔倚醉風難刮,輭話開懷日易移
梓鄕曾接葭莩幸,藥省還追驥尾馳
鬢似雪霜雖各老,心如金石不曾移
紫闕定將徵詔召,靑雲會向坦塗馳
藥階飄爾身方到,棠樹依然座不移
正宜禁省成龍躍,不合胡天汗馬馳
曾是文章壇上望,如何邊鄙事中移
忽然馳簡稱身憊,急欲求醫候病源
若也體中生劣氣,那於筆下騁豪言
猶許詩壇攀逸躅,亦容海眼計深源
五陰爲賊君何患,四大非眞佛固言
早宜覽德下千仞,反自爲花依一枝
五色錦章渠已得,九成韶樂又何知
處士休誇鸚鵡賦,相君今詠鳳凰枝
絳葩紅蕊遙猶見,尖觜豐膺捻始知
欲傾家貯勤添酒,且願歸裎醉揷枝
鳥作國祥如可導,花呈家瑞又安知
遙見初疑堆木屑,細看眞似積瓊塵
晨朝饞口非唯美,晝日飢腸亦足珍
地上誰收先集霰,空中應拾極微塵
如吾喫啖麤猶可,想得功夫細最珍
細尙成方非走玉,微猶凝體異飄塵
好充窮巷朝晡味,却任豪家水陸珍
但解舌甜嘗美味,尙稽躬造拜淸塵
病中猶自知便食,意外何須更力珍
更把詞華投錦繡,細論物理剖毫塵
辭皆法語凌千偈,味是嘉羞敵八珍
此詩尙可傍觀斲,君意令吾內滌塵
一箇軀頑終不棄,千金身重善能珍
反得君詩投似玉,賀吾家鼎始無塵
句能狀物看相愛,味可加飱飽是珍
區區匹素端身像,浩浩恒沙度世憂
眼界光明雖未得,耳門修證此爲尤
何必眞身長禮足,一看遺像已銷憂
觀能觀了聞音脫,空所空圓勝力尤
但依我聖圓融覺,更有何人苦惱憂
若着倒聞猶未返,終成幻翳又誰尤
空性已圓寧有念,衆生未度不無憂
侯門遣像心非表,釋苑推師行蔑尤
必待有憂方與樂,本來無樂孰爲憂
翻思濁劫無遮念,能悅迷倫是最尤
老齒不關含濕冷,病唇尤快咀乾溫
物兼七絶名偏重,恩及三投感可言
庭鷺賀班旋舞袖,宮鸎慶席弄歌唇
物生雖自天機密,乳育全歸聖澤均
仙香入杏催紅纇,羯鼓驚雷督絳唇
草木無心何自識,乾坤化物本來均
宮鷄未鼓司晨舌,禁鶴先呀祝壽唇
都爲民安和氣洽,不須戶勸笑聲均
祥雲繞戟籠鷄首,壽酒盈巵蘸鳳唇
花信暗傳香始動,鳥聲渾入暖初均
千門撲地魚鱗錯,雙闕攙天鷲翼高
吳苑裌衣晴鬪草,漢宮仙袂醉分桃
虢國夫人嫌粉黛,漢皐仙子佩瓊瑤
半墻疏影風前亞,掠鼻淸香雨後飄
帆帶綠煙歸遠浦,潮穿黃葦到前灣
水分天上眞身月,雲漏江邊本色出
偶因蛇虺成佳夢,長得兒孫有老盆
井渫亦能源吐泒,竹枯猶解筍抽根
弄筆豈能知數字,繰絲但要盡三盆
會看魚隊浮波面,厭聽蟲聲叫草根
銀竹已隨雲脚捲,玉盤還共露華淸
遊人欲散重呼酒,娼妓相招更按笙
叵堪日影侵虛牖,欲乞松枝補短簷
聞道老株流鳳髓,間將新斧伐虯髥
玉頰愛含春意淺,縞裙偏許月華涼
數枝猶對撩人艶,一片微廻逐馬香
嬰香噴作篆文曲,紙錢窣窣呼天風
夜深月悄人語絶,時聞玉漏聲丁東
數行翩翩何處雁,隔江啞軋鳴相逐
靑山影冷釣磯空,浙瀝斜風響疏木
江上高樓迥入雲,憑欄𪚥𪚥淸如潑
俄聞輕櫓鳧雁聲,頃刻孤帆天一末
銅盤倒影波底明,水浸碧天迷俯仰
歸來蒻笠不驚鷗,一葉扁舟截紅浪
更敎橫嵐學眉黛,春風故作西施嚬
朝隨日脚卷還空,暮傍疏林色更新
江娥浴出水精寒,色戰銀河更淸絶
波心冷影不可掬,天際斜暉那忍沒
森森雨脚跨平湖,萬點波濤欲飛送
竹枝蕭瑟漉明珠,荷葉翩翩走圓汞
數聲晚鍾知有寺,縹緲樓臺隔暮霞
淸音裊裊江村外,水精霜寒來更賖
憑欄不見昏鴉影,萬枝繁華春頃刻
漁翁蒻笠戴寒聲,賈客蘭橈滯行色
憐渠獨扇蚊飛枕,恨我難憑犬寄書
莫效胡威空問絹,已聞羊續久懸魚
吏散獨陪棠樹茇,客來應向練裙書
橫經漂麥思高鳳,問禮趨庭想伯魚
人呼白日無雙客,身到靑雲第幾層
況有新詩淸似玉,解敎塵眼冷於氷
醉携紅袖香生座,吟罷瓊樓月上層
賀得茂松偏是柏,映來潤玉必須氷
讓蝶雪微猶解舞,學峯雲淡不成層
甁含何恨啼爐火,筆惜餘尖怯硯氷
尋山雨帽低沈角,趁闕風纓緊作層
湘淥飮傾杯面玉,蜀牋吟染案頭氷
琳條蔭地強千丈,玉隴通天僅萬層
睡美工夫深巷雨,夜寒消息一甁氷
邀醉散仙天是幕,鎖留歸客雪爲門
數篇詩句閑中迫,一局棋聲靜裏喧
欹枕月朝還𪚥髮,岸巾風晩自忘形
草塘殘夢驚新句,竹塢芳醪倒古甁
唯君養體如枯木,命畫分形號喜神
暮對紫雲詩皃古,朝觀白鶴野情新
園林鶯老葉陰黑,離落鳩閑桑椹紅
沙枕半推蕉榻雨,葛衣初脫竹階風
白雲溪暗猨聲歇,片月松高鶴夢長
已與陶潛携慧遠,不須山簡到襄陽
𪚥𪚥𪚥移身𪚥𪚥,𪚥𪚥渾敎世間情
𪚥樓殘雪日初晩,杜榻薄𪚥風更𪚥
隴上昔嫌多被賤,禁中今喜獨承榮
風脣半卷脂痕膩,露臉初肥黑子明
爲時悲早飄頭雪,入夜醒遲落眼花
吟罷燈華棊上暗,談餘斗影案前斜
嵓水雲飛千尺白,壑松煙動十程靑
遊人弄鳳知吹管,過客求鵝訝寫經
竈外三煨柴有品,窓前六出雪分花
辭來新句慙黃絹,吟罷前題覓碧紗
談餘壁上燈生暈,吟苦樽前筆吐花
謝屐登山何用蠟,陶巾漉酒不須紗
南望眼勞思鵠嶺,北行身困過龍泉
乱絲拖路千條柳,輕素飄風一陣煙
醉談解印陶明府,茶鬢飄煙杜舍人
嶺外猨呼殘月曉,嵓邊鳥罵落花春
倚欄午夜千山月,卷箔晴天萬里風
逈起樓臺應鬼設,細彫嵓石不人工
枕連雲影心無累,窓近山光眼不枯
鈴閣今朝拖黑綬,玉堂何日撼流蘇
雲影拂庵醒道眼,水光侵榻凍詩顔
困來閑枕欹松下,睡後名茶煮竹間
月榻依俙垂雪鬢,風䆫髣髴對氷顔
未追羽盖飄雲外,空看紗籠掛壁間
對軒初遣茶筵設,促坐從敎酒令行
花泛虎溪迷去路,月明廬岳放歡情
遊鬢愧飄憂國雪,泣衣輕拂對賓霞
于䆫飽喫飢來飯,晴楊濃處睡後茶
天涯遠岫橫愁碧,林外殘暉曳慘紅
雲月高遊渾似夢,干戈往事摠成空
槐柳陰陰阡陌遠,輪蹄擾擾道途寬
瑤華漂渺煙生島,玉韻琤琮水下灘
洞密樹陰繁似𪚥,林深雨色細如煙
龕燈𪚥窓明𪚥暗,雲天微茫斷復連
打眠窓外猿窺枕,人定庵前鶴訪松
峰缺呼看明月湧,庭幽喚破碧苔封
滿洞烟霞知有計,𪚥年塵土已無心
雲壇往事參如昨,𪚥𪚥淸歡興在今
小溪短艇橫淸淺,落日孤村入杳茫
絶壁亂雲銀闕湧,遠山光燒火城長
滿軒松竹憐蕭灑,隔岸江山喜淼茫
𪚥色已將煙色遠,仁聲更與水聲長
松韻客歌殘月枕,笛聲人倚夕陽樓
半軒野色濃如畫,滿眼風光凝不流
漏月松陰千里暗,掀風竹翠半庭閑
晴江碧遠寒鴉外,夕照紅伭落雁間
一軒風月同詩叟,萬頃煙波問釣徒
別去柳枝誰贈客,賞来花艶信傾都
嘯月澗猨如許恨,罵花山鳥自呼名
沒絃琴瑟松鳴響,不雨雷霆梵動聲
幢幡掩映溪涵影,鍾梵鏘洋谷答聲
坐久洞雲生又滅,談餘籠燭暗還明
茶煙已許烹圓玉,酒席何妨酌鬱金
萬壑淸流宜洗耳,一軒明月可傳心
一如床上本來身,有底老病多悲凉
妄心所造大狼藉,幻化空身具足粧
揀來龍象渾無畏,掃去豺狼更莫疑
晝講杵頭舂玉屑,夜談梭腹吐金絲
講唇走玉翻三藏,譚舌飛珠演五宗
端信覺皇分著力,定敎兵騎不留蹤
茆分萬戶猶毫末,河潤三韓亦掌中
胡影不侵楡塞月,漢歌閑倚玉樓風
早年爭奈埋塵土,餘蘖那堪及子孫
金榜工夫誰見賞,雪窓文字未償冤
若是柭萌將醞造,當緣呪力旋消殘
壽山更疊千年翠,神杵纔舂一粒丹
蘭燈燦爛赬虯卯,羽葆參差翠鳳毛
風護花奴頭上槿,露濃金母手中桃
座主座看邀座主,門生門見領門生
三韓慶閥喧騶哄,一代詞林摠俊英
北極風雲初啓會,東方日月更廻明
笙歌滿國呈新喜,劍佩趨朝賀太平
白髮重來慙後輩,赤心相對只先生
殷勤晤語千金重,老病殘身一羽輕
故舊皆爲天上貴,困窮誰救轍中乾
相逢盡怪形容變,欲語先羞舌脥頑
忍辭露洽紅蓮幕,強踏風高白雪䄇
短策心忙千里近,大山恩重一身輕
自歎嬴蹄攀蟻垤,誰敎逸翮送鵬䄇
命通雲路心先豁,恩及萱堂眷豈輕
舊棲却憶靑山麓,新事驚看紫陌裎
古國憲章隨日變,晚年名宦等雲輕
十室半依千里路,一江斜畫万重山
眼收碧洛難窮外,身寄紅塵不到間
斜倚翠嵒看鵠擧,俯臨舟檻數魚行
山圍平野圓成界,縣爲高樓別有名
碧浪破紋魚競躍,白沙成篆鳥閑行
籠紗曾掛春池句,杖鉞還垂畫錦名
疊嶂距中仍外裹,一江環北便南橫
噴珠溪咽留人舌,潑墨雲無止雨情
浪成鶴瘦僧誇格,露出天慳地詫工
雞未鳴時樓得日,蜃初噴處海飜風
夜半急呼煩幾驛,日斜忙影走長裎
廻思雪嶺神猶竦,得濟氷河意已輕
兩公間出今之世,一旦中興舊所都
藥畝占分閑地上,茅簷期接淺山隅
玉醴釀分天上聖,瓊章琢出筆端工
幾唇嚼吟三條雪,一噫爭聲萬竅風
萬里遍遊僧獨臥,一池同浴鳳雙飛
豁開呑澤胸中蘊,笑得拈花手下幾
人投美蔭成蹊至,鸎托長枝出谷飛
茂向帝庭方見庇,靜依禪榻直探幾
二老風流千古絶,三賢聲價一時飛
穿林共作漁樵會,擊目相傳佛祖幾
錦街纔見脂輪出,雲嶺端能蝎屐飛
方外逍遙誰得狀,淡中消息自傳幾
流水仙溪桃萼亂,落花樿榻茗煙飛
七賢林下歡猶淺,五老峯前事殆幾
伏櫪自思千里抺,解絛誰送九霄飛
廚中釜甑尋常倒,鏡裏星霜四十幾
湛恩未識何時霈,淸夢還從舊隱飛
越困佇承齊相贖,回愚須記孔門幾
廷策有疑皆就訪,衮衣如闕更誰裨
傳家燮理爲眞宰,造物陶甄是小兒
贊賢君五爲元老,備達尊三豈少裨
白首栽松看聳漢,靑錢選士當生兒
便登黃閣重廻賞,無奈紅房別有香
培養更深今日護,風流却倍去年䊋
眼波未注千般艶,鼻觀先通一陣香
欲展紅衣難破睡,深藏翠幕更端䊋
地近天伭殊有態,日曛風細暗傳香
黃金欲買廻昨笑,碧扇猶遮滿面䊋
覺來白汗如流潘,猶自靑衫髣襲香
媿李多酸違衆口,問花何意示嚴䊋
萬里路途賓上國,盈筐玉帛賀中宮
兒曹怪彼語言別,君子知公道義同
赤舃諸侯輸壤奠,紅雲萬朶繞天宮
風雲慶洽要荒會,日月光霑遠近同
九門導我趨天陛,五歲多君拜帝宮
人品迥將霄壤隔,交情還與弟兄同
雁飛遐塞林煙碧,馬入荒坡草露淸
東海待君應有望,西風送客豈無情
十分御醞醺金骨,四襲仙衣護玉肥
闊野攢蹄催送客,好山供眼勸題詩
龍尾蛇頭安敢擇,牛溲馬渤幸容收
空濛柳色層城晚,浪籍荷花太液秋
東方閱世身將老,賈誼傷時涕不收
野雀苦肥車下粟,小蟲空咽草間秋
錦囊玉軸明窓靜,鼎席槐堂往事悠
雙轂光陰塵裏轉,一萍天地水中浮
億刹想應蒙雨潤,三韓親得襲蘭芳
古今誰透窓虫紙,名利堪悲海鳥觴
白駒駃驟那能駐,黃鶴衰遲最可憐
袁巷寂寥唯有雪,杜囊羞澁更無錢
茅店竹村與廢後,春風秋月畫圖中
鏡湖漁唱元非世,楓岳仙趺冷倚空
臂弓珥筆扈君王,盤𪚥膽氣安邊策
疊鼓催搥劍未血,呑盡陰山一羽檄
畫堂銀燭千行淚,夜夜烏啼欲曉風
金鞍駿馬帝城春,舞榭歌臺珠翠中
但盡迂疏施實學,敢將崖異盜虛名
民生塗炭知難救,國病膏肓念可驚
忽驚職是憂民寄,還愧身無濟世才
煙火里閭多索寞,草萊城塹久摧頹
龍爭古壘黃楡月,鴉噪遺墟老樹風
懷土重遷憐噍類,棄城謀變說姦雄
覆檻竹叢分爽氣,廕門榕樹撼蒼煙
歷觀民業憂吾國,虛負君恩愧彼天
俗薄何人遵我敎,弊深無計救今時
處身道可貧無諂,到口言當遜莫違
忙多閒小靑山遠,謬算狂謀白髮生
沐罷塵冠漸羞澁,曉來菱鑑太分明
宿志已償山水窟,高吟還憶牧丹屛
別來無信顏雖赩,夢裏相逢眼尙靑
元戎自失懷綏策,姦吏因成亂敗根
三戶子孫誰雪恥,百年骸骨尙含冤
中藏別島非塵土,上有高臺作畫圖
日映波心跳尺鯉,雨晴沙觜戲雙鳧
別島隔雲橫縹緲,片帆和月落黃昏
鴻飛冥路弋何慕,鯨吸滄波舟可呑
夜聽先聲離古館,曉牽殘夢過長橋
雨晴海嶠歸雲懶,風亂山蹊落葉驕
飛翔鳥翼靑如錦,出沒巖紋色似金
見此皆言眞聖現,至今虛使衆癡尋
不覺蕭墻藏近禍,惟憑海島作深謀
百年丘隴無情草,十里風煙有信鷗
翠麓斷時看佛塔,橫峯高處踞胡床
老鴉村樹秋煙淡,瘦馬河堤暮草黃
入彀英才皆俊逸,察毫精鑑獨分明
堂親未老稱觴壽,座主俱存擁笏迎
黃閣已和金鼎味,錦棚曾養寶珠明
森森王筍盈門立,濟濟簪裾滿路迎
白雪淸歌和寶瑟,紫霞靈液滿金杯
門生自領門生到,座主親迎座主來
鶴路迢迢仙島外,鯨波浩浩釣臺前
強呑弱吐歸樵話,異迹奇觀載史篇
山路黃泥深滑滑,野田寒水漲泱泱
濕裝束縛困難動,暑氣熏蒸眠欲僵
曉起雲容皆脫壞,日昇天氣忽淸新
坐知芒刺在吾背,旋喜羽毛生此身
自然行處得佳景,可是良辰兼勝遊
草野晚花香澹澹,稻畦新葉綠油油
力微任重今方困,北去南來太似忙
鷺立碧池荷背側,燕飛黃壟麥頭昂
官道樹深風滿院,海門霞霽水明樓
雨蓑漁艇平生約,塵袂征鞍早晚休
午日燒空紅不漏,夏陰籠檻翠如流
故人遠在誰同賞,馹騎催行爲少留
女蘿情合膠難解,弟竹心親粟可舂
有底仙郞同煮鶴,莫令樵父學屠龍
激石浪噴千丈雪,洒簾風送一襟秋
自嫌塵土隨征馬,空羡煙霏滿釣舟
雨晴綠樹黃鸝語,風軟滄波白鳥心
八月仙槎通上漢,百年漁店隔前林
出海遠山明復暗,滿空疏雨止還連
不嫌霑濕行泥路,却喜凄涼洗熱天
不毛石齒圭田小,側足山腰線路橫
聽雨更添爲客恨,望雲難禁戀親情
秋院虛涼歸燕後,暮山平遠斷鴉邊
織機深巷三更火,漁艇滄波萬古煙
一丸白日低頭上,四面群山落眼前
身逐飛雲疑駕鶴,路懸危磴似梯天
雙雙白鷺和煙靜,六六奇峯照水明
甲乙難尋碑篆跡,宮商已變棹歌聲
地入壺中塵不到,人遊鏡裏畫難成
煙波白鳥時時過,沙路靑驢緩緩行
疊疊彤雲奇作岫,童童翠樹寂無風
蕉裳濕盡惟煩汗,葵扇揮來不見功
抱村匹練寒江轉,隔岸層棚翠岳橫
琴閣政寬知有愛,訟庭詞拙畏無情
握蘭修稧迎新樂,曲水流觴集勝遊
啼鳥數聲春漸老,飛花一點客添愁
門外縈紆通白路,楹前嵂兀聳靑巒
九霄日月長先占,千里封疆直下看
明浸日光紛閃閃,汵涵林影淨沈沈
斯民政要滋湯旱,彼相誰堪作說霖
晴日欲迷深院落,春波不動小池塘
飄來鉛砌輕無影,吹入紗窓細有香
十千美酒鸕鶿杓,二八佳人翡翠裙
菡萏香中聽過雨,菰蒲影際見行雲
鵲橋已恨秋波遠,䲶枕那堪夜漏殘
人世可能無聚散,神仙也自有悲歡
安坐豈償男子志,遠遊還愧老親思
野桑翳翳風來少,村樹茫茫日下遲
陶唐舊物山獨在,萬古興亡靑未了
劉郞曾此歌秋風,簫鼓動地愁魚龍
縱橫寶氣豐城劍,要妙古音淸廟絃
便覺有功名敎事,誰言費力短長篇
壯志玉虹纏古劍,至誠石虎裂驚絃
一鞭嵐翠遊山騎,滿紙珠璣詠月篇
直欲執鞭如魯叟,豈惟結襪比王生
感公燈火三更話,慰我關山萬里行
九域圖經歸一姓,四川風物契三生
捫參歷井眞虛語,詠月吟風足此行
一片紅旂風閃閃,數聲柔櫓水悠悠
雨催寒犢歸漁店,波送輕鷗近客舟
許國義高三顧後,出師謨遠七擒餘
木牛流馬誰能了,羽扇綸巾我自如
剛厭灘聲戰窓牖,更堪山瘴襲衣衾
百年身世千般計,萬里庭闈一片心
一聽征鴻思遠信,每看歸鳥嘆勞生
窮秋雨鎖靑神樹,落日雲橫白帝城
水落沙堆銖亦重,崖崩石出寸猶難
不妨聽雨留連睡,旦喜逢山子細看
碧雲暮隔魚鳧水,紅樹秋連鳥鼠山
文字剩添千古恨,利名誰博一身閑
土囊約住黃河北,地軸句連白日西
天意已歸三尺劍,人心豈恃一丸泥
雲迷柱史燒丹竈,雪壓文王避雨陵
觸事誰知胸磈磊,吟詩只得髮鬅鬙
縱使不成優刻鵠,豈緣無用悔屠龍
中年漸覺人情隘,後世那知物論公
千步回廊延漲海,百層飛閣擁浮山
忘機鷺宿鍾聲裏,聽法龍蟠塔影間
佞臣謀國魚貪餌,黠吏憂民鳥養羞
風鐸夜喧潮入浦,煙蓑暝立雨侵樓
停舟欲問松間寺,策杖先窺竹下池
帆影暮連芳草遠,鍾聲曉出白雲遲
峽月轉廊隨響屐,溪風入戶動鳴珂
山因蘇子知名久,樹自錢王閱事多
重遊髣髴三生夢,四顧微茫萬里心
樓閣影重山月上,轆轤聲遠石泉深
萬里天圍銀色界,六朝山擁水精宮
光搖翠眼滄溟日,淸透詩腸草木風
霜風浙瀝貂裘弊,星月闌干畫角哀
淸渭却思浮葉去,玄都非爲看花來
苦節頗同彈鋏客,芳年已過棄繻生
窮通有命悲親老,緩急非才愧主明
杯盤草草燈花落,關塞迢迢曉月孤
華表未歸千載鶴,上林誰借一枝烏
奔走無功合投劾,交遊似夢惜離居
未拚蓑笠盟鷗鳥,已分圖書養蠹魚
白日九跳呼吸裏,靑天轂轉激揚間
不隨鵬翼搏千里,誰見驁頭冠五山
幾時白日明心曲,是處靑山隔淚痕
燒棧子房寧負信,翳桑靈輒早知恩
十年艱險魚千里,萬古升沈貉一丘
白日西飛魂正斷,碧江東注淚先流
誰謂鱣鯨困螻蟻,可憐蟣蝨訴蝦蟇
才微杜漸顏宜赭,責重扶顚髮已華
彈劍不爲兒女別,引杯聊盡故人歡
五雲廻首籠金闕,片月多情照玉關
半生已被功名誤,久容偏驚節物新
萍梗羈蹤靑海月,松楸歸夢泰封塵
槐樹薰風吹麥壟,竹根流水繞柴門
大平閭井群蜂綴,何限峯巒陣馬奔
愁聽杜叟三年笛,悵望張候萬里槎
夢裏家山空蕙帳,酒闌簷雨落燈花
河山萬世同盟國,雨露三朝異姓王
貝錦誰將委豺虎,干戈無奈到參商
雞竿曙色開暘谷,鳳闕春光到雪山
讖雨池蛙喧欲鬪,唳雲皐鶴倦思還
慈烏待哺頭渾變,乳燕營巢舌未調
花謝梁園春寂寂,月籠祗樹夜寥寥
雲衲換來新面目,綠窓啼盡短因緣
瑤琴月照三生夢,玉塵風傳一味禪
華表縱歸丁令鶴,草廬還起孔明龍
雞聲曉店月掛柳,馬影暮山風捲蓬
一水帶鋪延曠遠,兩巒襟合貯幽閑
莫求佛外兼心外,須着人間比夢間
翳翳紫煙迷遠近,離離紅日照高低
暗香帶露添蜂密,亂點隨風着燕泥
帶裝絳蠟風吹拆,花蔟丹砂雨壓低
驚墮佳人金捍撥,巧黏游騎錦障泥
出屋數枝春兩過,繞城千樹夕陽低
珴筵錯落啼紅燭,鳳詔淋漓濕紫泥
孤城月照主人屋,大野風吹游子衣
浮生百年會有盡,故國千里何當歸
彼佛曾敎丹化鐵,吾儒奚憚海持杯
信標衣鉢非言得,樂在簟瓢豈利回
門無車馬腰無印,家有絃歌手有杯
霖雨應須一龍起,丘山未信萬牛回
驪鱗觸處難求寶,蛇足添來或失杯
萬物秋凋還夏茂,三光西沒却東回
眞功牛入庖丁刃,妄想蛇逃樂廣杯
樂國公能許同往,寶山吾亦免空回
笑談漢已重九鼎,襟袍魯宜如一杯
鍊石只言天可補,揮戈豈料日難回
尋僧散步雲隨杖,對客高談月入杯
積翠低簷相媚嫵,落紅浮水故縈回
向來亦陋蕭曹筆,此去却耽嵇阮杯
如涉太山超海過,欲行千里及門回
玉川腹裏五千卷,李白手中三百杯
歲月頻驚隙駒過,行藏頗愧磨驢回
三級風雷起蓬蓽,九天雨露洽松楸
鴨江柳暗牽離思,鼇禁花開待勝遊
天開萬古煙霞洞,春滿一庭桃李花
羯鼓打翻銀漢月,鳳簫吹散赤城霞
誰同阮籍能靑眼,未分文君共白頭
案上有書時自讀,樽中無酒與誰謀
三十年前倦遊客,四千里外獨歸身
山河雖隔扶桑域,星野元同析木津
不似悲鳴虞坂上,頗同游戲渭川邊
皇恩豈啻千金賜,家寶須將萬葉傳
韓壽墻邊歌暖日,文君壚畔醉熏風
有時結伴依高樹,何處尋巢度遠空
靈均去楚唯飧菊,魯叟過陳也絶糧
搔首只緣詩作祟,揚眉更覺酒能狂
詩書滿屋無樊素,簪履盈門有老箂
千歲鶴歸三嶠月,九淵龍化五更雷
將謂坐忘非示病,豈知尸解卽逃禪
姮娥相待廣寒殿,居士獨歸兜率天
黃卷展開春寂寂,靑燈挑盡夜沈沈
風雲變態無窮事,天地同流只此心
感疾只因詩作祟,放懷猶以酒爲名
韋經授受嗟無子,遷史流傳賴有甥
男困有心逃戶籍,女飢無力借隣機
催租酷吏頻持牒,乞食窮兒每到扉
儒老獻詩歌聖德,樂工奏曲感皇恩
撫躬尙訝趨文陛,薦算唯思等垕坤
果使聲名動場屋,固知富貴大門閭
榮開豹榜多承寵,功在螢窓好讀書
行道揚名供子職,進賢助化報君恩
眼看多士皆英拔,心喜愚孫不數犇
乃祖陰功猶未已,我家餘慶尙何言
試期漸近崇文館,受勑行看講虎門
但願家風如石奮,何思相業繼韋賢
容身不羨譚譚者,信命無非綽綽然
遍訪諸方傳祖脈,了知萬法備吾身
當年百丈淸規在,今日叢林故事新
爭入花房狂蝶亂,巧遮絲網老蛛紅
爲它採蜜終何益,擧族懸巢忽已空
手笑琴生新曲調,夢驚冠壓舊思榮
秋香淡淡吹霜艶,風葉蕭蕭送雨聲
玉璽皇恩天上降,星軺使節日邊傳
尊前絃管鏘歡席,筆下珠璣璨賀聯
亦可夜思兼晝訟,自無暯送與朝迎
蒼蒼雲巚供詩思,練練沙溪流政聲
大醉自知緣把盞,欲歸不覺誤飜床
皆言大叔寬能恕,深愧愚甥老更狂
八珍案上無懽咲,一騎塵中誤政刑
大鳳欹冠藏瑞霧,紅犀露角出重溟
伏波薏苡終爲謗,金谷珊瑚不避刑
丹殼吹香風淡淡,皺皮弄色雨溟溟
世故都忘公獨樂,俗緣未盡我何堪
香山居士應相似,彭澤先生豈亦慙
苦身擔土雙肩重,泣血看經兩眼紅
德威已曾動神鬼,文章爭欲薦鸞鴻
愧我被凌空辱國,羨君知止早歸田
漁梁樵逕叢祠外,㹠穿鷄塒野扂前
縱無氣力能投蓋,尙望功名到戲車
性鈍敢思顏子學,身閑謾畜鄴侯書
濺梧疏雨飛斜點,護菊疑煙𪚥不流
還笏已曾無世念,懸鞍空復憶春游
滿頭白髮驚今日,當面靑山似故人
洪相獨憐𪚥𪚥拙,順菴應憶酢中眞
學隨闕里三千共,身備瀛洲十八登
堂上橫經趨子弟,門前賀廈集賓朋
雪魄氷魂暘幾絶,淸香疏影夢初回
煙波浩浩永郞浦,雲雨霏霏元帥臺
素質共怜天所賦,紅顔豈是自爲媒
分身陸放詩翁醉,乘興林逋處士來
綠奏肅然憑四直,馨羞潔爾薦三淸
夜深亦不生微倦,天遠猶能格至誠
可喜飢鳥兼老鳳,待看翥鵠與翔鸞
曾於弊邑同恭梓,恨不明時共握蘭
大王浦月空秋夜,政事岩花幾艶陽
今日兩三家素寞,當時十萬戶懽康
畦稻可舂無臼磨,溪魚欲養築池塘
氷翁性吝難頻乞,隣叟眉嚬厭屢嘗
宣室定應思賈誼,緇川再可薦公孫
古賢亦不論三黜,來歲須當對萬言
綺櫳花暗閑吟處,銀葉香銷靜坐時
應共順菴談契闊,亦知愚谷嘆睽離
頗同漢武瑤臺遇,何異楚襄巫峽歡
千載孤城稱駕洛,一番盛事似槐安
鳳若將騫龍在路,魚雖或躍獺行川
東西一道簷前直,遠近千家樹外連
秋山紫翠明前路,沙水澄淸漾落暉
驕馬嚼銜隨意快,驚鴻避箭盡情飛
英蕩割馳芳草綠,伽黎凝濕故山光
愛師一掃留奇筆,遺我雙淸有國香
高登桂榜遷華秩,光捧芝綸耀故鄕
優渥異恩垂蕊闥,氤氳喜氣滿萱堂
未及蓴鱸先寓興,不將琴鶴漸無營
逡巡似戀風雲會,畢竟難忘丘壑情
汪洋草海連千頃,蕭洒心宮絶點塵
許國豈忘當畢命,求官但恥自呈身
愚谷高年胡不賀,戇村遺愛未云終
當時雅望傾朝論,晚節新詩近國風
一椀香茶僧語淡,數間老屋佛燈明
洞中松檜蒼龍甲,林下蒲萄黑水晶
在家俸祿猶三品,輔國謀猷是萬全
已斷世情濃臘酒,未禁詩思漲春泉
大公鶴髮心猶待,謝傅娥眉興未全
樂道獨堪居陋卷,渴時雅不酌貪泉
釣魚靜坐籬邊石,採蕨晴登屋上山
時有埜僧來問字,不妨溪友與同歡
誰道暫時徒鼠竊,若留數刻必鴟張
明君能用謀臣計,餘倘幷誅猘犬狂
禰衡自可稱狂客,晁錯誰曾號智囊
莽卓詐窮終必死,夷齊善保獨深藏
莫敎李泌還歸隱,可使姚崇不救時
大用必能安國步,素飧休更恥民脂
江湖夢斷如天遠,桂玉愁深坐夜分
誰助漉巾陶令興,不煩作帖魯公勤
絲竹喜無金谷鬧,茆柴誰當霅溪春
隔年契活談何盡,竟日懽娛意更新
擧鞭得句敲推處,問舍歸田指點間
乘興又能兼醉興,偸閑那得似長閑
戲綵縱饒歸國夢,負暄常有獻君誠
牙籤影正心宮淨,玉篆香疑鼻觀淸
歸去依然鄭莊驛,行裝不是仲宣樓
嚴顏自有芝蘭德,壽骨高爭松桂秋
煞氣朝看橫鰈海,捷書夜報墜狼星
飛光一點連刁斗,復業諸蕃穩織耕
萬屋鹽堆明半夜,一邊雲缺耿微星
始疑春到梅初發,更賀年豐筆暫耕
庭下竹枝如削玉,筆鋒書字似繁星
樵夫𪚥𪚥知難爨,田叟埋牛歎未耕
鵠嶺家書無使寄,燕山詔獄有誰矜
浮生忽盡風前燭,忠懇徒勞日下燈
隨業漂流憐有報,觀心禮念勸加功
愛他曾不揮陶令,誡我毋多酌次公
千金子有千金子,萬石君傳萬石君
謝傅夢鷄何草草,接生歌鳳漫云云
晚作媒婆招女伴,頗希漂母飯王孫
諸生不顧風情薄,上博唯矜古意存
省府元功賢冢宰,儒林重望老宗工
淸風相業留黃閭,白日仙游伴赤松
按轡一方聲價重,分苻巨郡愛威行
返觀忽悟心中佛,長逝空留身後名
自是道心堪寂寞,謂應壽骨享康強
仙游忽迫歸蓬島,醉魄猶疑在夜郞
浮生過眼風前燭,老淚交頤雨後泉
又再玄都花漫發,三千丹篆字唯傳
大用早經爲國棟,閑居晚愛眄庭柯
鋤瓜子里野雲墅,負絏五年金水河
故識夫人賢有自,似憐已子意无它
兩男俱是趨庭鯉,諸女皆爲擧案蛾
羽蓋不來雲杳杳,漆燈無盡夜漫漫
平生事業唯淸白,夢裏功名幾險艱
始播婦儀歸茂族,勤脩母道化良臣
歲資廩給因三子,終致恩封享九旬
重泉應亦思良弼,千藥終難起積痾
已與輞川莊別去,謾留煙閣畫傳誇
故厭浮生俄示疾,定知樂國已棲身
萱親恩愛曾無比,萊子哀號難具陳
載酒時時迎好事,題詩日日有何虞
琴棋綠埜裵留守,風月靑山沈隱侯
淸要更加三字貴,飛昇何羨一丸丹
寵光高出鶴錢上,冤氣未收牛斗間
援琴尼父嘆時運,約佩屈原傷爾生
未與寒松常鬱鬱,不如秋草更靑靑
𪚥𪚥𪚥𪚥還類狗,洋洋之樂自知魚
滿床書史身無事,在巷簞瓢味有餘
動必以時知進退,貧而樂道絶憂虞
一尊酒興追陶令,萬卷書淫勝鄴侯
園學莊生曾號漆,宅迎老氏舊燒丹
歷揚淸要氷三字,存養功夫屋數間
及菴禮敢論先進,愚谷心猶畏後生
凡境難藏天下白,秋天須放海東靑
今世有誰收老馬,此身無處泣前魚
銀蓴玉膾淸江上,蒻笠蓑衣細雨餘
絶品尙爲傾國色,嘉名況占洗糚紅
弄芳葉底憐胡蝶,蹴蕊枝頭刦漢鴻
遲遲化日如年永,灼灼名花泣露紅
酷愛心先防野鹿,貪看目不送征鴻
撥根可識花高下,稟質誰分色淺紅
毀折有時因客馬,接栽如法待賓鴻
香濃如臭牛頭熱,名重嘗聞鶴頂紅
逸態將騫若威鳳,群芳競慕附冥鴻
影倒晴波搖鴨綠,色霑濃露亞猩紅
倚欄興似乘楂客,縱筆題如戲海鴻
共誇一色有深淺,最愛千窩能白紅
人意欲如馱美妾,花心似拒指霜鴻
若竝芙蓉應妬麗,不妨芍藥與翻紅
西施𪚥𪚥𪚥𪚥𪚥,太白詩情溢八鴻
川朝幻海恩波闊,日浴咸池瑞暈紅
旣召逋翁扶漢鵠,更求賢傅似丁鴻
奉中初見心心壯,飮下誰慙面面紅
害去捕誅橫海鰐,功成射落入雲鴻
論才未見爪牙利,嚼臠誰知口吻紅
我欲飛昇如禦寇,汝何貪暴勝潘鴻
幾思文定鬢絲白,每夢忠宣淚血紅
志切𪚥𪚥𪚥𪚥𪚥,𪚥斬爲閔未名鴻
淸詩氷雪三條冷,壯志虹蜺萬丈紅
臥閣昔年乘五馬,隨軒是處舞雙鴻
葉疑半袖𪚥雲碧,花倚深房淺海紅
婢膝群芳宜事後,奴顔小雁尙趨鴻
涸魚垂死磨鱗赤,猘犬狂馳吐沫紅
凶器可敎包以虎,捷書已報疾於鴻
豐年自作凶年苦,草色皆無肉色紅
不禁貪心如狗彘,只因長技學鳧鴻
好句每褒花弄影,閑詞誰詠燭搖紅
莊知化夢爲胡蝶,霍愛摩天憶阿鴻
夢筆早曾傳五色,作詩奚啻詠三紅
白須映雪松間鶴,老氣橫秋天外鴻
昨見春芽才茁嫩,今看露萼已啼紅
損香每思經叢麝,汚葉偏嫌滿野鴻
未雪菊枯猶冷艶,望秋蓮謝是凡紅
骨淸枝上無蜂蝶,態逸雲間逐鴇鴻
東南舟航皆乞靈,歌舞紛紛供酒肉
年來風雨頗爲灾,人不誠耶神不福
一川風月詩中地,十里樓臺畫裏家
桑海天晴看浴日,桃蹊春暖見蒸霞
半夜疾風吹破屋,一江流水凍成橋
須臾便見人心小,尋丈休誇馬足驕
何人睡足連江雨,有客愁深盡日風
一葉簸掀冥晦裏,羣山出沒有無中
波聲不管鷗眠靜,曉色能兼蜃氣明
書劒年來違素志,江湖此去寄餘生
已厭盍簪名耐久,但期傾盖免如新
笑談暇日思諸彥,栽種幽居過一春
萬里歸來畫麟閣,一時攀附在龍門
風雲入手經綸密,天日違顏咫尺溫
白首爭看新御史,明君方用老先生
蛟龍豈是池中物,騏驥須知地上行
濯纓笑我滄浪曲,給扎看君芍藥吟
伯樂未逢千里足,鴟夷應有五湖心
詩塲苦戰思良將,交道重逢憶破衫
魂夢尋君到亭北,雲山挽我滯江南
餘子豈能居座右,諸公皆已著鞭先
平生自笑屠龍技,盛代寧無薦鶚賢
隋家日月秦三世,李氏乾坤漢五年
逸足當時皆逐電,彩毫諸子擅凌烟
九泉永訣無尋處,三敎同歸豈異門
宰樹搖搖風不止,佳城欝欝日長昏
黃菊開時宜痛飮,靑山好處可空歸
更無俗士參高會,唯對良辰惜短暉
詩酒昔曾陪杖屨,風塵忽復走功名
靑山無恙似前日,白髮不公欺後生
人亡一鑑增揮涕,客奠三杯捴斷魂
佳木先摧終不實,浮花忽發本無根
不待譏訶無假濫,須知考閱便精強
恩光溢座靑袍列,盛事傳家錦席張
筆端巧拙誰相假,鑑裏妍媸自不欺
黃紙隨恩增價倍,靑袍得意綴行遅
天近爐香風細細,秋深燭影夜遅遅
車塵九陌還相別,梁月三年有所思
浮世利名蠻戰觸,他鄕言語楚咻齊
忽聞新事心還折,長憶親交夢轉迷
著書政似求書急,遺子何如敎子難
盛業卽今聞四海,令名從此到三韓
判書望重諸曹選,奉翊官高二品聯
時事豈堪輕出手,後生聊復與齊肩
瘦馬蹇驢誰復數,淸風明月自無私
萬夫力盡東西寺,二聖心存左右碑
已從客路逢寒食,也任京塵染素衣
細雨忽來驚節換,落花如掃惜春歸
富貴敢期誇晝錦,恩榮曾得賜朝衣
喜君壯節題橋入,饒我當年落第歸
窓外芭蕉饒夜雨,盤中苜蓿富春蔬
家貧自有簞瓢樂,計拙非因翰墨踈
神仙杳杳合歡少,兒女紛紛乞巧多
客舍秋光淸似水,天河夜色凈無波
他鄕異縣各千里,古月今人此一時
徹夜秋光淸欲滴,明朝世事浩難期
已遣舟航通四海,更穿城市抵西山
濁流狂囓隄防密,金口高呀呑吐慳
依然萬里同光夜,政似中秋對影時
五鼓難留淸景駐,一尊唯與故人期
秋晚江山正搖落,夜深風雨更橫斜
利名少味徒爲客,魂夢無情不到家
共爲世臣悲故國,獨留喬木掛斜暉
吾王尙老人猶望,彼相扶顚事已違
咄嗟金谷味雖好,倉卒滹沲功不微
香積共分來紺宇,候鯖誰羡出朱扉
虎豹守閽嚴內外,䲶鴦分序肅西東
壽觴灧灧浮春色,仙仗摐摐立曉風
萬家燈火黃昏後,九陌風烟暗淡中
靜着吟鞭從瘦馬,偶隨游騎過垂虹
偶逢寒食遊山寺,共瞰渾河度石橋
道北豐碑懷舊德,岡頭高塔認前朝
曲通小逕千峯裏,新鑿寒泉百尺餘
俗客敢留塵土迹,鄕僧猶愛水雲居
恨無素手調氷水,空皺愁眉望火雲
誰道光陰如過鳥,不堪昏夜足飛蚊
四海八荒雲一色,濁涇淸渭水同形
何時得見當空日,彼月猶從好雨星
研朱汗竹終安用,鑷白看花却自羞
已分無才驚俗眼,更諳有命壓人頭
豈比花王誇國色,似隨天女試禪心
燒香閉閣誰同賞,拄杖敲門擬獨尋
天上風流牛女夕,人間佳麗帝王州
笑談欵欵尊如海,簾幕深深雨送秋
篋中舊筆愁時援,頭上塵冠醉後彈
析木津淸多月色,居庸山近足秋寒
雲移御仗連雙闕,風送天香滿九街
爲念蒼生心有切,爭瞻玉色喜無涯
丹鳳曉開靑瑣闥,金雞天降紫泥書
五雲彩仗羅玄冕,萬壽瑤觴進玉除
願及北堂無恙日,更逢東國太平時
理生甚拙貧如病,學道無成老漸癡
貧訝黃金能買貴,老知白髮不緣愁
歸來華表千年鶴,浩蕩烟波萬里鷗
吏自催錢休苦厭,兒能學稼不須愁
園花似火疑燒鶴,溪水如藍欲染鷗
斷蓬到處無留迹,芳草明年又換愁
謬筭不成同畫虎,機心未盡怕驚鷗
望雲日日慙高鳥,對月時時憶故人
慣聽鵲鳴虗報喜,誰知蠖屈是求伸
把酒未知明日事,挑燈且讀古人書
靑山有約常排比,白髮無方可掃除
風自北來鳴屋角,日將南至掛簷牙
人皆附熱思同俗,兒正呼寒憶在家
雷在地中翻碩果,陽生井底轉洪鈞
老懷漸覺羈遊惡,病眼偏驚節物新
說客還家腰有印,弄臣失主手無錢
市聲午枕江翻浪,歸計寒燈夜似年
晚食先生常當肉,大言亭長不持錢
是非且待評他日,貧賤多應在少年
今年又减看花伴,隣寺猶存送米僧
風雪九街長柄笠,圖書四壁短檠燈
醉來投轄今無客,飯後鳴鍾舊有僧
南浦烟波吹短夢,北隣歌舞照華燈
雅有野懷思買鶴,久無秀句擬尋僧
家人祝鵲醅春釀,客子聽鷄燼夜燈
扇影未分雙闕仗,靴聲早集五門橋
從敎賀列朝衣濕,好傍昭容舞袖飄
土牛已載靑春至,姹女難禁白髮生
未撥寒醅唇尙燥,忽看新菜眼還明
朝鮮禮樂今時魯,吏部文章舊姓韓
此日托孤心更赤,幾回臨變膽曾寒
直語莫嫌員外李,重興正賴侍中韓
只緣皮在毛猶附,不待唇亡齒已寒
恩讎未報平生志,老病還侵見在身
狂走昔年騎竹馬,祕方此日按銅人
角黍何曾負此腹,綵絲如解繫吾身
遠嫌靖郭妨生子,每愛靈均尙感人
氣侵几席微生潤,勢帶風雷稍作狂
擬着蓑衣橫小艇,想看荷盖偃方塘
關山杳杳家何處,風雨蕭蕭夜復明
無馬相邀成悵望,有尊獨酌謾含情
水生浩浩連滄海,雲起茫茫掩大明
爕理已歸賢相手,陶甄共荷聖人情
懶拋黃卷閑消日,夢斷靑燈坐徹明
樗櫟敢期昭代用,松筠不阻故園情
伏雨紛紛愁子美,停雲靄靄憶淵明
計踈不去眞無賴,交淡相逢只此情
應敎客鬢吟成雪,故向空階滴到明
五里未能通信字,數詩聊復遣閑情
不信濕薪如桂貴,肯將官燭代松明
夜深兒女團欒語,酒熟隣家繾綣情
百年愁醉孤燈暗,雙鬢詩斑曉鏡明
自笑無心隨世態,君看何事稱人情
天瓢洗出山河秀,玉燭調來日月明
猶恐殘雲含雨意,要分霽景助詩情
螺點遠岑雲際出,鴉翻夕照樹腰明
生成衮衮看天意,憂喜紛紛見世情
四面天機雲錦爛,中心仙閣翠華明
白雲杳杳遺弓恨,紅日悠悠倚柱情
已卧蓮舟浮滉瀁,更鳴桂楫擊空明
恐君孤負同遊約,擧世奔忙各有情
他鄕又見中秋月,浮世徒誇百歲人
寂寞良辰誰與語,荒凉古館暗傷神
對山長愧作行客,有竹不妨無主人
毀譽一時移節操,功名百歲費精神
政爲居民愁賦役,寧容過客賞江山
白波靑嶂閭閻裏,赤岸銀河伯仲間
山村冷落無甘旨,笑語團圞有子孫
已與隣翁同伏臘,常嫌過客問寒暄
久留旁舍居人換,漸老他鄕信字踈
倂食不妨沽美酒,借錢猶欲買奇書
自知宦路情何薄,曾與權門迹也踈
俗物有時來敗意,明窓盡日坐看書
漱石先生猶自厲,防梭狂客亦能歌
已輸柔舌時還棹,豈以剛膓老不磨
一寒到骨那能解,萬事關心只自煎
衾鐵夜深明積雪,樵山市近絶炊烟
登隴雖高還望蜀,游燕已遠又經秦
山攢劒閣疑無地,路入牂牁不見人
已知四海車書混,誰信一天寒暑殊
滿地牛羊屯落日,逐風鷹犬獵平蕪
大駕時廵駐淸蹕,群公景從賦新詩
北隣晴了南隣雨,六月天如八月時
武夫角力雄如虎,詐馬跑空炳若龍
一色衣冠扶鳳輦,八珍羞膳進駞峯
家家駿馬便弧矢,處處高樓閙管絃
劉保舊居雲滿谷,李陵遺迹草連天
豈倚少年仍得疾,却因多慮故傷心
未還郭璞夢中筆,謾指王忳腰下金
已分勞生長作客,每逢佳節倍思歸
浮雲礙月底心性,美酒盈樽無是非
一時模楷懷春叟,千首文章憶拙翁
寂寂門庭非舊日,茫茫天地又秋風
戰藝棘闈成一夢,卜隣松逕阻相邀
雲山十載供高卧,風雨五更迷早朝
應同剖竹二千石,肯愧取禾三百廛
地接江淮饒景槩,望傾廊廟佇才賢
壯志豈能隨手縮,高名終不與身藏
栽松歲久陰初合,種稻田腴穟更長
可憐此夕燈前影,正是當年闕下身
草閣應同黃閣貴,錦衣爭似綵衣新
山近烟嵐濃似幄,簷虛花卉疊成屛
從今勝集傳松麓,自昔高懷在菊庭
吾生屢度慈悲嶺,此去還非少壯年
絶頂僧房埋積雪,荒林驛舍鎖寒烟
紀德異時窮竹帛,質疑無處覓蓍龜
勤勤濟物閑中藥,往往驚人醉裏詩
了了聡明隨日减,凉凉行止與時違
人譏鼻赤因耽酒,自識髯霜豈爲詩
竹軒風月三千首,鐵卷山河五百春
自是銛鋒能挫物,不妨偉量解容人
還我木瓢眞率好,任他金椀富豪全
淸貧更覺心如水,爛醉何妨面洒泉
着眼江山隨處好,關心世事幾番新
白頭萬里還鄕日,紅粉三行滿座春
須知喝道殺風景,竹外柴門小逕斜
喜見門生有探花,公來此日共還家
不負松亭居士約,更邀林邑使君賢
傍江臺館開圖畫,入夜魚龍舞管絃
每嫌馬上逢佳節,共識人間有此宵
露濕衣巾寒縮縮,風吹鬂髮白蕭蕭
林間老屋流亡外,山上磽田賦稅餘
莫厭使華紛傳遽,惟嫌吏弊巧侵漁
人行嶺上步虛處,雲在山腰行雨時
自愧老來還試險,却從閑裏更思危
雲連山遠西南北,雪立峯攢萬二千
一見便知眞面目,多生應結好因緣
地偏過客應來少,山好居人却厭多
北嶺重關牢鐵鎖,南江一帶漾靑羅
宇內已瞻新化日,海隅猶有古淳風
仙遊處處同玄圃,俗尙家家事梵雄
水涵天宇澄心碧,山倚秋空刮眼明
如見雲間絳節影,時聞月下玉簫聲
路窮更傍千尋海,軒逈如登百尺樓
卯簿吏閑常早散,星軺驛急未曾休
棟宇已同全盛日,閭閻還有太平烟
滿簾秋氣山圍屋,隔岸濤聲浪接天
國恩未報深如海,世味先知淡似烟
夢裏寒松叢石路,詩中細雨菊花天
碧波可染衰髯白,淸景能醫病眼昏
三島茫茫天共遠,百川浩浩海幷呑
東溟浪靜天逾碧,西塞山高日易昏
偶作勝遊殊可喜,欲談時事却成呑
山自北來靑未了,海爲東極浩無邊
鏡湖載酒搖明月,石竈煎茶颺紫烟
自甘野服偏蕭散,猶喜詩編及老成
夏永倚風攀檻立,夜深乘月信舟行
心與勝遊常不足,詩當絶景却難工
臺臨出日扶桑曉,寺在廻巖古木風
一燈古館連江雨,九月荒城落木風
寂寞舊交聞笛裏,蹉咜世事倚樓中
風磨雨洗毫端淨,霧散雲收眼界寬
自笑世情思測海,仍敎學術解觀瀾
幾年心爲尋眞切,千里糧因問道舂
厄絶斧斤經漢魏,材堪廊廟擬夔龍
重游白髮驚親友,數點靑山隔故園
城控滄溟風頗惡,地連暘谷氣常溫
題橋一去三千里,佩印重來二十秋
松似郊迎皆偃盖,水堪漁隱有輕舟
蜀郡前驅看負弩,會稽除道哂腰章
北軒天闊滄溟黑,西嶺秋深草樹黃
已嫌上下爭科歛,更怯朝昏管送迎
過客毋輕生喜怒,遺民儻幸見昇平
又因訪古關東路,仍得尋詩海上城
山好有時成小駐,年豐到處喜相迎
路險何曾邀使節,人閑更覺遠州城
當門老樹知誰種,捲箔靑山不待迎
已變草萊爲黍稷,更敎荊棘化軒楹
敢期有客賡詩句,却喜無人識姓名
人從天降梯千尺,僧與雲分屋半間
禪寂固知猶見縛,世緣那得敢相關
浩劫因緣歸內院,上方世界控諸天
鶴來曾構岩頭閣,龍去猶存石眼泉
爲尋海上蓬萊境,因訪人間覩史宮
危構簷牙磨北斗,法音鐸舌語東風
每魁塲屋群龍闘,獨步才名一鶚橫
厭世公曾歸碧落,卜鄰吾欲斸黃精
幾番過客隨風絮,百歲浮生赴海川
兜率山光淸可挹,蓬萊雲氣遠相連
雲遮古寺尋僧路,風阻長江送客船
草屋雞栖眞可陋,島夷鼠竄亦堪憐
但將細馬馱紅粉,安用元戎擁碧油
撲地閭閻無虐政,傍江亭榭足高游
怨淚滴殘將繼血,離歌凄斷不成聲
關山鞍馬何曾歇,花月樓臺捴有名
玉堂視草曾頒燭,綠野耘苗尙帶經
日出扶桑烟漠漠,春生孤島水冷冷
暘谷官因東作重,神農書自遠方收
桑麻地燠民時早,稉稻秋香海島幽
扶桑日近收成早,鴨綠江深灌漑多
翠釜香粳瓊作粒,錦囊春繭雪生波
日永桑村蠶婦老,雨晴蒲港燕雛翔
林明猶喜餘花在,山好不知歸路長
窓下藥爐勤著火,案頭書帙漫生塵
誰憐壯歲常多病,尙戀微官只爲貧
未辭白日趨官府,却惜靑衫化路塵
頗學長卿常避事,只輸顏子早安貧
獵獵秋風吹破帽,凄凄朝雨濕征鞍
樹疏野店投人宿,山好溪途立馬看
前日繁華猶在眼,而今凋弊可傷情
豈同酷吏施苛政,應見逃民返舊耕
傍花行樂雖堪廢,束帶趨朝詎可休
得馬愧居張籍後,作詩先被晉公求
早知古縣山多秀,今卜幽廬境更淸
滿圃菜花春事過,傍簷松樹晚涼生
秋宵待月登樓上,春雨看花到水邊
未信交情甘似醴,却嗟人事散如煙
泠官似我誰相念,謙德如君亦可親
一見已爲靑眼顧,淡交安有白頭新
去國士衡長作客,登樓王粲正思親
秋風浙浙黃花老,世事悠悠白髮新
功名未遂頭先老,編簡唯知手自親
賓館酒杯貧裏少,故園松菊夢中新
愛爾芳叢先自秀,動人穠艶政相鮮
空濛十里凝香霧,遠近千層生紫煙
深院煖煙花睡重,細簾晴晝燕飛忙
談餘簷月向人白,醉後溪風吹面涼
平生恥與噲等伍,後世必有楊雄知
刻鵠不成猶有類,屠龍雖妙竟何施
謫來未厭湖山好,事去空驚歲月遒
半壁殘燈孤館夜,傍簷疏樹故園秋
流光冄冄欺遊子,世故紛紛困腐儒
誰見仙人曾化鶴,自知老馬反爲駒
祗應片石隨波末,便是危峯插海隅
日暮潮來形轉小,雨餘雲卷勢還孤
豈知鄕曲爲人笑,幸有兒童慰我情
好把詩書窮道學,莫將詞賦占時名
戲把丹靑追顧陸,肯將功業慕蕭曹
家徒四壁心無累,袖有千篇氣自豪
愧余體短才尤短,恨爾身長壽不長
白髮何忘共姜被,靑燈無復對蘇床
拂石坐苔伸脚膝,尋泉掬水洗胸襟
興來畢卓方偸酒,老去昭文不鼓琴
到處寧無三宿戀,傷時只有五噫歌
回頭往事渾如許,屈指餘生也不多
天意由來歸有德,地靈安用剩包羞
興輪寺近鍾聲殷,斷石山高劍氣浮
文明日久略戎事,誤恩山重羞蚊肩
禪僧飛鷹已可笑,盲人瞎馬尤堪憐
簾額冷霑銀漢露,琴心暖起玉田煙
淸閒可喜壺中日,隘塞還嫌甕裏天
歡情浹洽藏春塢,怒氣陰凝敝日雲
雉蜃鷹鳩猶足怪,龍魚鼠虎豈容言
威能假虎態羆懾,媚或爲男婦女趨
黃狗蒼鷹眞所忌,烏鷄白馬是何辜
海査遠望通銀漢,山木年深問漆園
西麓看雲無所著,東窓嚥日有餘溫
雲濤煙浪相舂激,素服華冠豈老殘
寂滅知他無體現,依俙祈自有心看
百變興亡餘古木,重來顧眄又春風
莫尋聖窟幽冥裏,休汎僊槎縹緲中
里有苔碑金佛刹,境連蓬島玉僊家
北川水落灘聲咽,西嶽雲奔雨脚斜
露凝日彩涓涓滴,風作濤聲細細舂
僊迹已陳同卉木,雄姿不俗陋槐龍
幾年心爲尋眞切,千里糧因問道舂
厄絶斧斤經漢魏,材堪廊廟擬夔龍
美酒若空甁屢臥,澄江如練句還成
得兼康樂登山興,未必知章騎馬行
喟然引聖排邪說,卓爾知天著踐形
爲命自今誰潤色,發矇無復仰高明
家書別後煩黃耳,世事看來已白頭
尼父何妨遲去魯,張侯早識足封留
流轉江鄕非舊隱,却來野寺是誰家
悠悠身世依簷雀,冉冉光陰赴壑蛇
風月有期長作伴,乾坤乘興卽爲家
李侯不悟倉中鼠,杜簿猶疑盞底蛇
病後逢人羞老醜,夢中尋友說艱虞
流離浪迹還同雁,慷慨悲歌不爲鱸
屢送白醪時復醉,軟炊香稻可加餐
江魚潑剌纔罹網,野雉鮮肥亦置盤
數年遠別容顏改,一笑相逢意態餘
榮辱有時何慘戚,行藏信命且躊躇
共喜先生無病日,更爲宰相太平年
偶因梵采遊江寺,還向君門望漢川
肉食何人憂歲歉,藜羹有客苦村飢
春寒雨雪那堪喜,世亂江山不可期
靑山白水柴門迥,明月淸風野服涼
彌勒坪頭念尊佛,觀音浦上問漁郞
餘子從他皆已背,唯君顧我更無加
挑燈話舊圓公榻,把酒論情圃隱家
諸公謇諤登華秩,唯我支離守病床
已對園林恨搖落,更堪風雨送凄涼
忻然握手登東閣,醉著忘形共一床
厚祿不曾遺故舊,高軒復此問荒涼
秋盡菊花餘古道,天寒木葉滿空床
九遷今寓勉齋冷,三伏曾經蕭寺涼
一歲三遷生計薄,中宵獨立素心違
隔林古寺居僧少,繞郭荒蹊過客稀
京邑縱榮難可住,江山有約莫相違
自知老病心情減,更覺蕭疏鬢髮稀
奔走東西身已老,過從日夕興無違
江鄕縹渺魚書斷,城闕深沈蝶夢稀
登高便覺靑冥近,飮儁從敎太白浮
短日易曛須待月,淸霜初落又徂秋
坐看楓林憐錦葉,去尋菊徑折金葩
悲蟲喞喞鳴幽室,斷雁嗷嗷下晚沙
海寇邇來冞入阻,土人從此各離鄕
喜聞禾黍今秋熟,燕寢樓臺八月涼
分政西都歌美化,濟民南國詠遺恩
三峯已奉君王見,百里應聞父老言
晚歲也宜偕隱逸,殘秋最愛獨芳姸
繁英粲粲嚴霜後,嫩蕊煌煌落照前
遷居闃寂市聲遠,歸計蹉跎天氣寒
鴻鵠便能千里擧,鷦鷯本自一枝安
中立不隨時世態,後凋方見歲寒姿
風來蕭瑟頻驚夢,月上分明自入詩
嚥日牕前須藥物,瞻星臺畔聽松風
秋來短髮詩添白,病裡衰顏酒借紅
一別西來空有淚,幾回南望暗傷神
定知更爲蒼生起,久滯無敎白髮新
樸島煙氛雲外起,竹林烽火夜深明
此行始識山河固,是處唯聞鼓角聲
客裡有詩驚歲暮,憂來不睡到天明
已從防戍還成病,尙喜親交數寄聲
旣已把杯看日落,直須秉燭到天明
鍾情共喜君西笑,寄信誰憑雁北征
金杯瀲灎歌雲遏,銀燭爃煌舞袖長
邂逅盛筵今夜永,風流高會少年狂
只有斯文恩義在,每談迎日淚沾襟
論交我又非他比,得句誰能與子吟
只爲數公頻倒屣,每於佳節共傾樽
文章正印誰相援,道德餘光世所尊
漢山迢遞岡巒阻,羅峴盤回草樹深
天占後先雙馬鬣,誰知君我兩人心
不堪奔走爲形役,又見光陰逼歲除
城裡笙歌循吏化,壁間珠玉故人書
風送濤聲來枕細,月牽疏影上窓遲
枝盤更得栽培力,葉密曾沾雨露私
欲追騏驥眞難及,却愧蚍蜉不自量
君政曳裾期補衮,吾方振履學歌商
月獨有情從我蔡,山多不俗起予商
備嘗出處知爲計,縱欲飛騰已可量
俯看逝水歎流景,坐對靑山多厚顏
半月城空江月白,孤雲仙去野雲閑
仲宣作賦非吾土,江令思歸未到家
楊柳自搖愁裏線,辛夷初發亂餘花
前朝遺跡懸金額,後世傳言在史家
逝水俯觀形道體,高山仰止想濂花
自古幕賓才出群,況今邑子紛如髮
知君參佐鳥雲飛,畫諾坐嘯相倚依
樸島煙氛雲外起,竹林烽火夜深明
此行始識山河固,是處唯聞鼓角聲
雲開寶座聞天語,春滿金巵奉聖歡
六合一家堯日月,三呼萬歲漢衣冠
天地一身渾似夢,風塵四面暗傷神
書林底處猶迷路,宦海無涯試問津
枸杞映階紅欲滴,蒲萄滿架翠如流
僧窓寄食前生事,客枕思親半夜愁
文超兩漢仍談理,筆繼先秦更入神
名重狀元工射策,秩崇宗伯儼垂紳
藍浦蓴絲飛醉席,鎭江秋色滿漁蓑
弟兄無故歡情足,父老相從樂事多
毛羽不凡君鸑鷟,神形欲變我螟蛉
年年春草傷心碧,夜夜雲山入夢靑
衣綻尙餘慈母線,帙多難盡古人書
春來客榻氈猶蝨,風送鄕船食有魚
黎床風雨燈前夢,槐市光陰按上書
始擬橫秋如鷙鳥,漸知緣竹有鮎魚
半空白塔見雲影,一曲碧江聞棹聲
東北山含王氣壯,西南地拱帝都平
柳外酒帘頻喚客,日中村市闃無人
廢丘翁仲春光老,平野牛羊草色新
瘦馬倦童仍遠道,亂山遙野又斜陽
孤征欲借仙人杖,三宿猶懷帝子鄕
行人日暮卸鞍馬,風塵滿面長太息
少年志氣本磊落,縱橫不就肝膽激
雲濃雲淡疏還密,風去風來整復斜
溪隔靑驢是何處,隴分黃犢似吾家
楊子著書空自負,馬卿題柱竟何成
人情不似春山色,客夢偏驚夜雨聲
海雨半邊飛白去,雲山萬疊送靑來
崎嶇世路身應徧,零落儒冠志不回
半環落月山頭耿,數點殘星野外明
蜃閣初收紅日曉,鮫燈已滅碧天晴
濃陰滿地日三丈,細路盤空雲幾堆
山帶煙光靑點點,溪涵天影碧洄洄
不與玄蟬蛻汚濁,淸風湛露爲腹心
形形色色萬不齊,父乾母坤同一忱
尙有風雲長入夢,肯敎霜雪便渾頭
偶乘白雨多遊寺,每愛靑山獨倚樓
拄笏山光滿簾額,彈琴日影轉床頭
淸心自對一盂水,豪氣如登百尺樓
止酒已爲流俗笑,援琴方見聖賢心
每觀李表憂如結,嘗讀莪詩淚滿襟
造化戲人眞薄相,功名自古負初心
春風吹散雨雲夢,江月洗空塵土襟
行藏一事最關意,風雨五更空苦心
倚杖雲山明似畫,捲簾江水抱如襟
鴻樞望重三台近,鰈域威行萬里平
露濕旌旗官柳細,天低烽火陣雲明
昔年興逸僧窓看,今日愁深旅館聞
隔壁疾雷泉落石,滿簷寒氣樹生雲
欲追騏驥眞難及,却媿蚍蜉不自量
君政曳裾期補衮,吾方振履學歌商
月獨有情從我蔡,山多不俗起予商
備嘗出處知爲計,縱欲飛騰已可量
渙號又端天下本,賀情偏重海東人
風沙遼海吹飛雪,干羽堯階過小春
況我不文人共鄙,雖天有命衆應猜
欲從明月重攀桂,已見黃花又著槐
天子建儲端本日,國王拜表叩頭時
江氷欲合魚爭聚,泥路初乾馬政馳
海連西壁通南國,山聳東隣入北方
綠樹驛樓曾避暑,黃茅吏舍暫焚香
臺省共推登故老,閭閻久已服神明
起家東國景星出,攬轡中原妖霧晴
陽春和氣從中出,朔雪寒風向外吹
擧子有懷天在上,世人多欲海無涯
鄕黨一時稱木強,干戈十載困沈憂
老璫屈膝風生座,破鏡埋光月滿樓
文翰立身依日月,煙花滿眼掃風塵
新知四海同年面,舊學三冬獨夜身
忽訝蛟龍得雲雨,眞同麋鹿強衣巾
將身許國緣明主,有夢還家爲老親
雖然物色無干涉,自是人心有喜悲
走馬看花猶到我,落驢在野未知誰
晴雲半卷山光滴,曉日初昇水氣寒
有興長吟窮浩瀚,無心飛步上巑岏
蕭條匹馬如前日,寂寞高僧對短檠
雲影半遮華蓋影,溪聲交雜佩環聲
拜表謝恩雙闕下,擧觴獻壽一樽前
村翁但訝連登第,里友皆驚早著鞭
風儀崷崒高山嶽,汪度涵泓隘世寰
政事已居諸子右,文章可置古人間
記室毅然傾幕府,典籤老矣走塵寰
布衣交契形骸外,錦瑟風流伯仲間
欲訪衣冠悲往事,謾將圖記說遺寰
酒闌黃菊淸霜後,簾捲靑山落照間
富貴浮雲金盞地,寂寥斜日玉琴村
人間毀譽知誰免,客裏情懷與子論
自知世路難游刃,誰向詞林許並鑣
慣作日高三丈睡,預愁霜重五更朝
秋月明時同按轡,春花好處共揚鑣
縱然龍化稱神變,却恨鷄鳴趁早朝
初心自沐詩書澤,餘力猶揚翰墨鑣
身世閑中無俗氣,江山醉裏謝淸朝
半夜九天新雨露,中書四品聳簪紳
天官望重連靑鎖,粉省班高近紫宸
雲山邐迤天低野,樓閣參差日照城
母子有懷天不遠,詩書致用道難明
斷不一丘狐嘯夜,直從萬里鶚橫秋
東周禮樂諸侯盛,西漢文章數子優
梅白雪飛初近臘,橘黃霜落欲窮秋
金張肯羡馮公偉,滕薛須知趙老優
已符物議親承鉞,爲訪民痌暫出關
地近扶桑天易曉,山連長白夏猶寒
陳言不切譏應甚,見事殊遲意轉迷
窓近綠槐風細細,階飜紅藥雨凄凄
仙風道骨由來少,俗狀塵容已自多
樓閣影中天似水,笙簫聲裏月如波
辦得兩湯雖甚易,哦成七字却難工
城頭老樹猶遮日,山頂高樓遠引風
山川信美非吾土,歲月如流觀我生
曉過密林聞露滴,夜臨深谷看雲橫
艾葉扶翁上瓊戶,菖花和蟻入金巵
眼驚佳節非吾土,身與浮名繫綵絲
水氣滿樓涼雨過,鐘聲出寺暮雲深
不緣佳境留人住,只覓新詩盡日吟
紙窓肯借終年坐,蒲薦猶難盡日趺
乞飯行時隨柳岸,戴經歸處傍蓮湖
宮殿倚空輝日月,旌旗到處振雷風
干戈倒載三軍凱,玉帛來趨萬國同
丹丘先生筆法妙,竹磵老禪詩語新
茶瓜留客自離俗,圖畫照人殊逼眞
舟入地中龍自動,錦鋪池底蝶將飛
廟堂肅肅方承化,節鉞翩翩並耀威
心得禪詮常寂照,道將王化有隆汚
半甁白酒難辭醉,一榻靑風不待呼
唐僧問漚猛獸伏,宋帝賜衲神龍驚
具葉千函塔百尺,璽書燁燁光如滴
憶曾踏雪尋幽寺,坐愛干霄賦短篇
落日最宜猿影外,白雲長在鶴聲邊
祗因聞道能毋我,且問忘機果是誰
長笛月明人獨夜,弊裘霜重客多時
韜略傳家眞將種,圖書滿座有儒風
周秦城郭秋雲白,淮楚旌旗晚照紅
萬事祗知歸去好,十年空費短長歌
秋深鷺渚白雲冷,雨過螺山紅樹多
黼黻纔臨光動日,笙鏞競沸氣浮天
列嶽趨風扶帝室,多方奉幣入賓筵
芳草晴川崔顥句,高山流水伯牙琴
路人豈識新鄕貢,邦友應呼老翰林
千林已見浮和氣,百鳥無非遺好音
事過尙留知是跡,名成不退問何心
鄕井有名宗族別,衣冠異制語音同
數年天地斜陽路,四面塵沙盡日風
村翁自托繁華地,京客初驚寂寞鄕
寒入酒杯山色近,氣侵樓堞水聲長
壯志昔年頻北上,倦游今日始東還
一鞭紅日投孤店,數點靑山認故關
堂前綵服翻朝旭,架上陳篇曝晝風
稚子牽衣如敍舊,老妻裁紵又催功
先生自厭入官府,太守何曾來里閭
隣叟叩門頻挈榼,山僧問字遠投書
君王自有臨時智,天子方回視遠明
豺虎穴空妖霧捲,鯨鯢海闊怒濤平
選法自精宜縮手,聖恩難報輒摧腸
簷虛松樹生寒籟,山近秋雲入畫墻
停鞭細聽雖堪喜,按狀詳看敢或違
蠟燭燒殘過永夜,貼黃尋遍掛斜暉
東門祖道車幾兩,內醞盈尊斗十千
寂寞獨歸誰見慰,蒼茫孤詠自相煎
拏舟釣鯉回明月,躡蹻尋僧上遠岑
馬枊牛欄春草軟,鶖梁鷺渚暮雲深
魚貫迭遷誰久滯,鶚書交薦或高飛
寒風颯颯雪猶在,小雨霏霏春又歸
題名桂苑榮無比,祭酒芹宮感更深
寢席風寒依竹展,壽觴波暖對花斟
軒冕自當忘蚤暮,詩書元不管窮通
靑山綠水吟哦裏,野草閑花眊矂中
身違溫凊思萱舍,心戀繁華夢玉京
野闊帽簷雲過影,山深靴底水流聲
每辱春初詩軸疊,却慙夏仲硯池乾
秋風錫杖邀頻過,冬夜燈龕擬共看
文擬西京成緩散,詩非東野恨枯乾
南州橘柚秋深憶,北極星辰夜半看
我昔北游秋色老,雁今南去葉聲乾
東封禮樂誰能議,西掖巾簪謾好看
盛德若能陶一世,太平何必問孤煙
山河自足扶元氣,星月何曾失舊躔
深杯快倒黃封酒,落筆時時似有神
十月微寒乍著人,黃封屢倒坐重茵
分司宰相猶均惠,作郡郞官敢獨嘗
紫蟹紅蝦幷海雁,班鳩錦雉又林獐
飧玉藍田雖有法,掛帆滄海豈無時
菊花露冷金錢濕,松樹風微翠蓋欹
松影扶疏橫日月,巖姿濃淡雜煙霏
聳肩有客騎驢去,換骨何人駕鶴歸
浮雲冕紱身如寄,早歲琅玕腹已披
玉帶榮華千里道,錦囊光景幾篇詩
星分列座元相應,雲卷重霄不用披
杞國憂天牧隱策,杜陵敍事巽亭詩
鳳鳥將鳴穎川霸,牛刀且試武城游
遙知月色滿虛室,獨撫瑤琴淸興溢
一笑相逢眞偶爾,多慙此別却悽然
法身浩劫龜毛地,行色斜陽雁背天
政當畫策謀救荒,豈肯吟詩圖避謗
橋下白魚白似銀,纖綸鉤上登錦茵
崎嶇我獨能隨俗,眞率人皆不及公
屢佩銅魚頭欲白,祗憑尊蟻面猶紅
自古幕賓才出群,況今邑子紛如髮
知君參佐鳥雲飛,畫諾坐嘯相倚依
最愛秋光開戶入,更邀山影滿庭留
身輕無垢思騎鳳,心靜忘機欲近鷗
山與雲浮自無際,風吹船去莫能前
金人一滴盤中露,靑鳥孤飛海上天
乘仲尼桴雲共遠,著康樂屐路非賖
蒼溟萬里天浮影,紫洞三秋桂隕花
窓間遠岫際天列,樓下長風吹浪生
星歷蒼茫伍太史,雲煙慘淡三郞城
君夢尙驚遊錦帳,吾生豈意入銀臺
將身已恨輕相許,有口還須噤不開
雨深病葉時時落,春去餘花續續開
閉戶讀書殊適意,渾家食祿愧非才
樂道早能忘勢利,窮經不復玩詞章
驚心萬事雙危涕,回首中原一戰場
策世只應深得體,鑄人能使斐成章
敏公經學無餘蘊,和靖詩名獨擅場
論世深驚孔文擧,賞賓謬被賀知章
靜携孤影衣冠地,閑惹虛名翰墨場
知君蘊玉將求價,何事歸田便學耘
舊夢每思同夜雨,新詩屢喜寄春雲
已去復來應有意,無媒自進豈其心
塵生范甑支頤坐,雪擁袁門抱膝吟
杖屨屢陪耆舊會,杯盤要及太平時
黃花意遠風霜冷,綠野身閑歲月遲
臺府振綱初自負,詩書有力晚相扶
十年風雪天涯夢,萬古丹靑壁上圖
殿上盤龍雲欲墜,庭中振鷺玉相聯
八方壤奠高於嶽,一炷爐香降自天
中原十年尙戰鼓,東國一水纔浮杯
自古長城如削鐵,況今元帥有雄才
連屯壁壘可交臂,畫角一聲忽成列
賊騎翩翩如蹈虛,不是邊防才略疏
金甲有光諸將集,玉觴無味一人憂
自是天亡非勍敵,須知墨守是良籌
共推樊澁難多作,又得郊寒可一吟
樓下長天雲浩浩,燈前細雨夜沈沈
逆風上陣我失利,賊到西京風勢闌
城中米多屋又密,遠來勢必甘小安
社稷厄數百六會,干戈交鋒咫尺違
飢烏落日欲何食,斷雁寒雲無所歸
稻粱羅網困鴻雁,風雲南北騰鵾鵬
一朝氣合天地小,萬里聲哀霜雪凝
勢搖白日初麾鉞,髮指靑天欲裂冠
社稷有靈知鼎重,城池雖舊似盤安
尙驚輦下迷朝暮,獨向牕間閱晦明
曠野片雲風送影,小溪流水雨添聲
散步高吟衣皺白,淺斟低唱帳圍紅
林疏豈護孤棲鳥,雲暗應迷萬里鴻
古方未試丹砂術,長柄新携白木鑱
草色帶煙靑漠漠,稻苗針水綠纖纖
世情渺渺無相涉,野興悠悠祗自知
碧柳幾行流水遠,靑山萬疊夕陽遲
夜半擁衾風外響,雨餘扶杖澗邊姿
星霜荏苒誰能畫,天地蒼茫我有詩
蛙鳴芳草絲絲雨,燕蹴飛花細細風
寂寞沈吟多骯髒,紛紜割據幾英雄
有耳不聞寒且呼,有腹皆愁飽欲死
邇來王省多咎徵,招得黃巾鬪新市
自倚長吟消永日,誰知勝事集高秋
寒蟬碧樹無涯興,紫蟹香秔不外求
獨斷與天符契合,群官奉日佩環鳴
雲連翠蓋山增秀,風透羅衣水更淸
北去提封連霫水,東漸聲敎入扶桑
雲龍風虎天何遠,閤鳳臺鸞日更長
馬上雲煙分萬疊,人間風日過中秋
肯思鍊藥來笙鶴,却似乘槎近斗牛
星臨姜被風露冷,天近菟裘霜月磨
松陰最好我盤磚,山意似欲君吟哦
達磨特來曾理病,老蕭誰道是知音
九年面壁天應老,五葉含春雪已深
天作地藏知有數,筮從龜叶兆無疆
氣呑岳瀆王風外,影動星辰帝座傍
玉帶虎符輝白日,羅花翠蓋動香塵
龍駒摠說無留影,魚目何從得混珍
氈幕平郊催蓐食,櫝瓦高嶺倒芳醪
風聲忽起靑絲鞚,雲影遙翻白錦毛
豈有白癡分菽麥,共譏赤立不衣冠
庸材自是支離易,高識由來檢束難
花瓷雪色朝飡後,石銚松聲午睡餘
弄月宛然親面見,乘風欲問到頭蘇
身心衆苦知無盡,齒頰微甘喜尙餘
放曠却須尋二仲,文章何必擬三蘇
生從二帝三王後,死向千山萬水中
雲影迢迢終變滅,鐘聲隱隱在空濛
頰上雙紅非壯歲,臘前三白是豐年
洒來竹屋聲猶凍,點入茶鐺味更姸
庖丁善解餘游刃,廷尉交情大署門
遠岫浮雲橫積翠,短簷初日放微溫
激烈中腸徒似鐵,蕭疏雙鬢已成絲
孔明事業三分國,子美平生再拜詩
我自寡徒山並秀,世應多偶水分流
千年不返唯黃鶴,萬里難馴有白鷗
一來只塞妻孥願,再拜翻興社稷憂
絶頂雲煙初日曙,長松風雨半空秋
三山渺渺曾遊處,孤柳依依亞相廬
稚子最狂筋骨緊,老妻多病齒牙疏
墻低莫瞰他人室,道枉須過舊友廬
心學更從憂裏熟,世緣還向病中疏
好句每於三上得,玄機試向一中求
焚香讀易閑相驗,弄月吟風老不休
塞北雪深朝覲數,海南天闊往來稀
靑山是處僧多占,明月無枝鵲可依
誰道阿婆多狡獪,吾觀此策却天然
聖人立政皆因下,稚子無知必有先
煖衣飽食初相誘,冷炙殘杯又可憐
回首唐虞時自叫,追蹤孔孟欲誰傳
胸中一點塵埃絶,頭上雙丸日月跳
山似披藍靑渺渺,雪應曳素白蕭蕭
索飯啼門情爛熳,敲針作釣計迂疏
但知梨栗陶潛室,必學箕裘戴勝書
太極始分心歷歷,幽居長臥病綿綿
虞卿書向窮愁著,司馬史從熏腐傳
茶餘小鼎卷飛雨,歲久破衫多斷綿
世上無才宜手縮,書中有味只心傳
渭涇水合分淸濁,梅菊花開有早遲
旅進廣庭當自愼,獨居暗室畏天知
高堂自昔悲明鏡,華屋如今棄短檠
天上故交音信絶,樽前美景嘯歌淸
對酒却忘浮世事,哦詩不讓古人歌
年來道味知誰最,醉後風情奈老何
太平無像從心出,滄海橫流可手障
謾向春秋許齊晉,由來水旱在堯湯
魏徵媚嫵言終直,裵度龍鍾事竟成
席煖風聲呼永夜,簷虛日影報新晴
隔壁香來新酒熟,揮毫字濕小詩成
相思白也江東暮,細履牧之樊圃晴
外境悠悠心獨苦,中宵耿耿夢難成
月臨窓面明如晝,雨打簷牙曉已晴
風吹飛絮初行詐,雪壓長條竟亂眞
腸鐵誰知工作賦,眼花偏喜淨無塵
熟視天工應費巧,初逢物色恐非眞
娟娟桂窟同千里,渺渺蓬山隔幾塵
自昔神仙多詭怪,祗今詞賦甚淸眞
峯巒孕秀渾無滓,氷玉交輝不動塵
狂客謫仙曾邂逅,漫郞迂叟自標題
七賢放曠傾王室,三笑風流滿虎溪
聰明自與年光逝,興味猶兼道力全
兩漢文章誰獨美,三韓人物最多賢
十二樓臺藏暮雨,三千風月靄春雲
寸心自信難欺己,餘力猶堪更事君
警句忽生非力致,幽懷自適有誰知
天晴白日閭閻喜,氣盎靑春物像移
新春陡覺江山麗,老境偏知日月閑
象版朝衫塵數尺,藥爐書架屋三間
雙鳧乘雁寧多少,別鶴孤鸞自古今
最喜白雲埋谷口,更邀明月到天心
最是高山與流水,直從往古亘來今
沙塵漠漠吹雙鬢,天地茫茫共一心
一身衰病乾坤老,萬象森羅日月明
杵臼肯移存趙志,華封徒抱祝堯情
地偏東極春寒甚,家近南山晚景宜
病骨欲蘇思妙劑,衰顏有喜得新詩
六朝文物埋金後,萬里旌旗破竹中
茅屋對山非異境,雲帆濟海有長風
酒滴小槽疑有雨,月穿疏屋自爲燈
解韝天闊鷹將擊,伏櫪年深馬欲騰
瓦片熨餘腰又痛,茶芽洗後眼仍昏
興來得酒寧辭滿,老去觀書只自溫
病諳歲月如川逝,吟對峯巒得雨昏
好句忽圓牋半濕,靈丹欲下酒微溫
籬竹每思新逬筍,庭梨曾記老無花
但知藥物求堆案,豈有文章作滿家
病裏機關渾欲盡,人間膏火苦相煎
翻雲覆雨無多日,弄月吟風自一天
稗自不卑登說苑,櫟應從樂冠儒林
琱戈古鼎閑工篆,流水高山獨撫琴
東皐舒嘯思彭澤,曲水流觴想茂林
吹壁白波長對畫,滿窓明月獨鳴琴
森嚴武庫連工部,浩蕩詞源倒翰林
和氏不逢三獻玉,鍾期旣遇一彈琴
已遣狂風吹落葉,更敎斜日掛疏林
深嫌北鄙爲由瑟,緬想南薰入舜琴
冕瑬的的明深殿,鍾磬洋洋振大庭
聖道九天懸日月,皇猷萬古耀丹靑
牢籠歲月淸樽裏,搬運江山素壁間
松坡晚雨披圖畫,石磵寒泉落佩環
便面風生僧語軟,孱顏春動鳥聲和
回頭陳跡渾如夢,極目新愁祗作歌
詩書未必皆君子,卿相由來起匹夫
松柏晚容當雪盛,梧桐秋色未霜枯
花幄欲開如引蝶,柳絲初暗可藏鶯
銀臺學士時相訪,金谷佳人每自烹
年俯八旬身愈健,位躋一品德彌尊
江陵水石圍喬木,山寺風煙壓近村
靈臺寺遠雲埋谷,矗石樓高樹接天
急管繁絃消永日,幽蘭叢竹帶晴煙
物望巖廊宜柱石,威聲柏府尙風霜
靑精老去非無飯,綠野年來更作堂
風儀蓋世今猶壯,詩語穿星老益淸
館閤盛時皆讓步,樓臺好處盡題名
歲月崢嶸頻仰屋,江山迢遞獨登樓
亂餘事業閑爲味,靜裏功夫病是憂
天命十分知五十,大匡重拜到三重
黶然如見終何益,卓爾彌高謾欲從
病骨酸辛徒自苦,愁顏憔悴有誰憐
靑山當戶光如滴,明月低簷色更娟
韓子古文唐北斗,謝公雅量晉東山
圍棋折屐情雖矯,徙鰐開雲意自安
散花午梵僧敲磬,啜茗春吟客倚樓
芳草淡煙連牧笛,斜風細雨滿漁舟
兩箇野僧相問訊,一群山鳥自追隨
有時騎馬官人過,何處牽牛牧子歸
江山信馬春吟好,雨雪留僧夜話宜
假面弄餘童稚鬧,濡毫題罷鬼神知
丁東漏刻傾頭聽,俗下文章信口占
作醴訓深思傅說,乂家功重憶巫咸
已喜瓊膏團素月,却疑玉屑落靑冥
輕於柳絮風生座,冷似梅花水滿甁
慶源殿下風初順,華蓋山前日欲沈
已喜詩僧長作伴,況逢漁父似知音
尋壑經丘流憩處,吟風弄月太平時
一生自重千金諾,七字俄成八句詩
憤世擬申風伯訟,安心恐墮野狐禪
波搖竹葉顏先纈,雪伴梅花骨欲仙
稽古四篇雖紀事,執中數語是傳心
命從暘谷分羲宅,歌與熏風入舜琴
緬想唐虞舞干羽,更尋湯武事戈鋋
公羊淸映春秋傳,司馬豪留史記篇
後生可畏吾衰矣,至道難聞子愼之
雪盡江山天更淨,春來門巷日初遲
典章放失隨流水,人物稀疏似曉星
伯始中庸萬事理,子雲淸淨大玄經
酒後狂懷難自禁,琴中至趣有誰傳
陽春白雪應無譜,明月淸風不用錢
詩書禮樂重興後,風月江山亂道中
老去情懷天在上,病餘身世日生東
蓬頭蒿目非行怪,梔貌簧言却處休
須信朝廷今有道,祗憑書史老忘憂
擇里處仁須自重,樂天知命與誰歸
悠悠古意孤鸞操,渺渺長空一鳥飛
病婦灼肌呼佛再,老奴流汗賽神頻
易占姜瞽能輕斷,祕術崔翁頗自珍
爛煮菜根宜病齒,淨乾蔬葉裹長腰
金盤羊酪空求飽,錦帳鶯花苦見招
樽前屢舞年來少,枕上新聯病後多
消渴長卿遺亂道,歸來靖節動悲歌
風吹急雨雲翻墨,樹接遙天日掛鉦
大雅遺音空入夢,老年多病若爲情
萬事當頭須地忍,一心自足却天然
江樓月色思甘露,石竈松聲憶妙蓮
北嶺沈沈松帶霧,南江渺渺水浮煙
蟲鷄得失誰爲地,鵬鷃逍遙自有天
今日安知明日事,老年多改少年詩
靑衫濕盡思居易,紅粉回餘憶牧之
政好一中徐邈聖,却慙三上退之書
黃扉永日施行馬,赤壁淸風幸有魚
巨靈重負憐甘草,兜率深期羨樂天
片片白雲心共遠,重重靑嶂勢相連
富貴少年眞苦逼,文章多病恨難工
程朱道學窮天命,李杜才名騁國風
素節丹心天地闊,白雲靑嶂畫圖開
田園政好悠然逝,門巷何曾顯者來
晝榻白雲生遠岫,曉窓寒露滴高梧
書童侍座身將墨,醫老過門姓是朱
政是行年餘五十,何曾蹈禮盡三千
醉來放蕩醒難記,戰退繁華守未堅
縱橫文字知誰最,定靜功夫豈我能
窓隙星光明一點,枕頭山色翠千層
嬴劉顚蹶渾如夢,王謝風流政滿朝
摠信池中魚圉圉,會敎岡上鳳飄飄
自負玄虛如晉衍,人言媚嫵似唐徵
海邦問俗松傾蓋,山郡哦詩月作燈
饑火饞涎成旣濟,慳風嗇雨是休徵
秋眠姜被聯雙枕,夜讀韓文共一燈
風急長松號屋角,春寒積雪滿庭隅
新詩屢改行渾黑,古易初看句帶朱
喚回春夢無心鳥,坐數山行有髮僧
紺嶽華峯雲尙合,丹崖桐島月初升
衰遲在後同砂礫,少壯居前似粃糠
盡說老胡多臭氣,誰知好漢似剛腸
韻強排律或五百,調古擬詩才二三
太平風月藏壺底,餘事文章擅斗南
星官歷翁問八字,甲長年兄知幾人
放浪形骸欲齊物,衰遲齒髮又逢春
溪水無塵淸自照,野梅對雪冷相扶
寒聲入榻風敲竹,翠影當窓日轉梧
雖然國步終無極,只惜人才尙有餘
平野斜陽立翁仲,淡煙衰草沒儲胥
不向晚年謀口腹,已從當日見頭顱
悠悠池上空思鳳,渺渺江東却憶鱸
目斷東漸禹聲敎,身經南渡晉風流
芳草欲生春夢斷,小梅渾落野情幽
捨命吟詩無好句,逢場作戲是通才
調高李杜奇仍法,材大曾蘇斐不裁
縹秩晝翻閑裏課,蒼松雪落醉中眠
登皐長嘯思元亮,蹈海高風想仲連
百轉回溪流碎月,千層疊嶂聳排空
紫鸞笙遠聲猶在,黃鶴樓高意莫窮
一心皎皎無餘物,萬古冥冥是大空
美惡直書何所禱,災祥巧歷竟難窮
後來鞍馬逡巡甚,半路杯盤錯落陳
淨洗乾坤初見日,太平歌吹欲浮春
凍雀已飛枝上雪,寒魚猶聚水中柴
尋常自驗天機熟,矛楯從敎世事乖
風淸竹院逢僧話,草軟陽坡共鹿眠
吹徹紫簫秋景遠,讀殘黃卷午陰遷
小娃起報蘭膏盡,老婦長懷米玉憂
閉目暗中宜自愼,安身靜裏更何求
非關杜牧尋春晚,自是周墀拜相遲
一篋恩深平善日,三行顏破發狂時
通歙山川留勝跡,全羅草木振威聲
火生疊石明雲杪,壁立聯峯聳鐵城
早年僥倖登黃甲,晚歲從游少白丁
墜緖渺茫誰復紹,哀歌激烈自難聽
離蔬釋蹻今無幾,食肉乘車已自多
五百縫構淸綺陌,十千斗酒灎金波
除却此心皆異境,算來無事或殊途
風霜雨露天何限,禮樂詩書日出隅
千仞岡頭同寄迹,一甁水底獨藏身
梵宮寂寂煙霞古,人世悠悠歲月新
閑裏草書風雨快,靜中柴立海山遙
酒樽何日添春暖,鬢髮如今帶雪飄
暴旗露蓋胡沙闊,緯地經天漢室昌
草綠江南多好雨,雲黃塞外又斜陽
最憐地僻幽棲迥,況復山含古木尊
天上故人頻問疾,眼中勝事忽忘言
時時對鏡憐黃瘦,事事臨機恨白癡
頗信流光如電影,又驚芳信到花枝
飛鳥片雲俱縹渺,連岡斷壟自逶迤
秋風杜老破茅屋,落日山公倒接罹
扶杖省中同聽詔,望槎天上欲銷魂
那知數日仙遊去,最是多生客死冤
耿耿操心天在上,悠悠送老日初西
紅塵滿路回朝馬,碧柳垂門聽午鷄
意舊語新詩格律,坐多行少病光陰
韓奇樊澁皆殊體,島瘦郊寒只苦心
眼前淪逝是諸子,身後立揚唯一孫
萬世明禋從大室,幾家餘慶得高門
仲氏只今爲柱石,長公當日擅文章
共推諸弟皆梁棟,更喜先生入廟堂
日月光輝興雅頌,風雷震蕩掃華夷
老奸鬻爵心難足,方正居家樂自頤
精一執中堯舜禹,兼幷無外漢隋唐
舊時帝宋輸金帛,今日皇元望土疆
四皓高歌芝嶺上,七賢沈醉竹林中
申屠抱病誰能迫,靖節歸田我獨窮
中興詩道非他術,上合天心是此眞
臨水登皐時縱目,倚窓入室自怡神
豐蔀覆盆猶晃耀,平川廣野正逶迤
雷霆隱隱含餘怒,龜筮紛紛決大疑
匹馬往還非昔日,群仙歌吹想當年
人間俯仰成今古,地下從游但後先
鉤簾丸藥身無病,畫紙敲針意更眞
偶値亂離增節義,肯因衰老損精神
煉紫金丹寧却老,虎烏皮几苦思歸
書床自整風前𥞵,門巷誰敲月下扉
門庭寂寞貧如舊,歲月侵尋病到今
千里遠山頻岸幘,一簾疏雨獨鳴琴
功名自古驅馳甚,衰病如今坐臥多
江上數峯靑偃蹇,風前萬竹綠婆娑
馬邑江山殊寂寞,翰林風月竟蕭條
花明柳暗聞黃鳥,天闊霜淸放皁鵰
江山到處自招隱,風月與人能共游
車蓋過門靑我眼,詩書滿壁白吾頭
蘭谷秋香風露冷,松坡晚翠雪霜深
獨參古易將三絶,偶得新聯更一吟
綠髮早年諸子盛,白頭今日幾人存
病餘無力題詩句,亂後何心對酒樽
門柳綠搖風細細,砌花紅濕雨疏疏
沈思直欲探騷雅,久病何曾畏簡書
死生五濁膠投漆,心透雙淸月印江
志在唐虞嗟道遠,學窮鄒魯絶言痝
草枯羊馬屯沙塞,風急鵾鵬擊海門
自北自南同日月,資生資始有乾坤
花塢柳塘深巷靜,月墻風砌小亭寒
淨琴衣露仍看劍,細履園晴又倒冠
已喜居民頗淳朴,近聞賢守有威稜
春風寵召趨朝列,秋月巡行耀郡乘
歲月悠悠親藥物,乾坤漠漠阻風塵
扇搖氷榻一輪月,酒滴銀床千里春
飢鷹戢翼碧天遠,老驥驤首黃塵昏
異域大平當自幸,他時正統與誰論
馬送浪聲喧午枕,蛇從弓影落深杯
守株待兔聞前語,緣木求魚絶後災
大廈春風燕相賀,殘生秋夜蟲自弔
高吟黃鳥止丘隅,遠慕關雎求窈窕
騏驥千里道途闊,鷦鷯一枝天地深
霜淸雲斷鶻將擊,月明山空猿自吟
山川邐迤無高下,文物繁華有後先
魍魎煙氛蛟十丈,人民城郭鶴千年
携來盡日鸕鶿杓,典却當年驌驦裘
彭澤沈酣應達士,湘江憔悴卽孤囚
忽聞胡塞霜前雁,更想祗園月下蛩
雀噪豈容知鵠志,象行難更覓狐蹤
秋容新沐江山淨,道力猶微志氣昏
操筆立書吟好句,杖藜強起謝高軒
班香宋艶花藏霧,島瘦郊淸月照霜
摠道元和傳絶域,須知大曆坐明堂
骨髓不靑多濁氣,鬢毛自白又高秋
由來後進輕先進,只見新愁替舊愁
功名滿世今難致,道德離倫古亦希
陶寫性情堪自養,敷陳政化有誰非
遙望光岩掛紅日,可憐浮世似黃河
滿朝豪傑爭名利,閉戶衰遲獨嘯歌
家家文集堆如岳,處處詩聯走似珠
盱矣莫窺愁滿眼,掬之不得汗流膚
野僧每向求詩熟,山鳥應緣得食馴
彭澤琴書曾寄傲,少陵芋栗豈全貧
亂後代耕如代食,病中求退似求官
雲橫龍岫卽千疊,水落驪江今幾竿
江山何處尋眞隱,袍笏當年記嬾朝
自鄙蚷蛩成對偶,誰知鵬鷃共逍遙
匹馬往來身似畫,兩翁談笑鬢如霜
吟詩榻上山橫翠,對酒簷前菊散黃
孤楊洞壑成南里,大畝雲煙拱北隣
拖杖携兒同野老,揚鞭騎馬卽官人
眼與靑山交境界,身如翠柏戰風霜
每從酒客同浮白,尙記天曺檢貼黃
月艇鑑湖頻入夢,菊蘺彭澤獨無隣
由來大腹容諸子,豈有妖情近正人
重錦輕羅誰歲月,麤繒大布我氷霜
愁臨曉鏡頭衰白,望絶朝衫面瘦黃
鏡湖鎭浦非他水,月艇風檣似近隣
丐我苧根煩海賈,送君綿實托鄕人
乞賜土田煩冢宰,欲令苗裔識功臣
文章縮手抱吾拙,爵祿無心安我貧
已向關雎識夫婦,却從行蟻體君臣
布衾自鄙平津詐,冠玉初憐曲逆貧
群英座上精神聚,六錄篇中氣勢鋪
自有老龍知幾變,欲招祥鳳在三蘇
乍奉天顏知有喜,再傾御酒覺微醺
實封的是神仙字,奏狀容多附會文
衰鬢誰分金匕藥,淸標自擬玉壺氷
詩書道缺風塵暗,社稷憂深歲月增
美酒乞來從寶庫,嘉肴求得向雲林
氷魚冬筍天機好,岡鳳嘉禾帝德深
攪衣欲向庭中步,駕鶴曾從海上來
更被眠魔相伴坐,欲編詩史遣誰裁
智異山王初授術,高麗國祖誕膺天
水流入海龍應吐,嶺峻盤空鳳欲騫
靑松鵠嶺春長暗,紅樹蜈山日欲斜
東國英材峙鸞鳳,中原血海鬪龍蛇
易冠易服由來事,純黑純紅所未聞
風俗鴻荒因禮變,朝廷燕翼有謀存
自知古學規模別,未免鄕風志氣衰
爵位崇卑元有命,文章興替更關時
老衰日月愁看鏡,行止朝朝問執鞭
無數衆山皆就海,大平佳氣欲浮天
暗誦七言長句律,遠承兩代狀元風
夜聞言語猶多雜,曉看顏容已向豐
鄕里誰家積玄德,文章我李有華風
閭閻櫛比地逾僻,禾稼雲屯年屢豐
難向詩聯安一字,懶從筆陣掃千軍
壺中日月行天際,枕上江山入夜分
操存儻可祗承帝,談笑何妨自却軍
人鬼關從螢榻出,華夷地向鴨江分
萬卷開堂期晚歲,五更待漏憶當年
玉龍書祕憑諸子,金馬門高集衆賢
萬軸貝書包曠劫,一丸仙藥駐流年
看來不費區區力,學了方知箇箇賢
自古君臣存大義,如今妻子免愁顏
乘舟水曲招明月,結屋雲根斲碧山
宗祧萬世天扶漢,人物三韓帝鑄顏
天日照臨金盞地,雲煙映帶錦屛山
三子登科今最盛,七旬入省古來稀
威餘烏府提綱日,夢斷燕山負紲時
袍笏綴班儀甚盛,閭閻空巷睇方凝
鍾山美景燈前錄,遼海扁舟月下乘
縹緲金陵天地闊,寂寥沙塞雪霜凝
枕戈今日艱將泰,覆餗當年負且乘
古公走馬見風采,大保卜龜圖始終
自笑後生迷遠略,早逢先主效微忠
天涯斷雁霜飄翅,石竇孤僧雪入扉
靜裏悄然生古意,閑中久矣息群機
怪底尙遺方寸地,祗緣難破五重陰
已增慧日明沙界,肯怕禪風振道林
前朝老臣欲痛哭,今日聖君方仰成
節鉞威名消桀黠,藩維重寄屬升平
句回禮樂唐虞世,照管詩書孔孟心
望氣遙遙雷煥劍,知音杳杳伯牙琴
賓客淸談無盞斝,兒童狂走鬧庭除
鳥還彭澤思松逕,龍臥南陽憶草廬
同游尙記無心鳥,起廢還如病顙駒
秋草寒煙籠白嶽,暮雲斜日靄蒼梧
梧桐曉露翻紅日,枳棘秋霜滿碧天
不奈高堂照明鏡,誰敎別曲寄哀絃
醉狂每憶花前月,歸夢偏尋海上城
芻狗詩書餘味薄,木魚金碧奮游淸
觀天縱不坐於井,防意却須如彼城
敢道蘭馨似松盛,空聞玉潤比氷淸
龍喉任重升樞相,蟬翼名輕伴塞翁
山路崢嶸雲更白,驛樓迢遞日初紅
出處但敎存大義,毀譽安得奐平居
比年白髮愁看鏡,何處靑山可結廬
雲飛碧落如招我,月上黃昏欲趨誰
洒向前朝數行淚,流傳後世幾篇詩
文章陋體無多子,山野孤蹤更有誰
張膽曾陳洛陽策,苦心方學杜陵詩
迷津當日問奚自,卜築老年知是誰
默究兩儀方注易,閑尋六義欲箋詩
病牀藥物堆生熟,老境詩篇雜古今
泥上車輪難重載,霧中山岳盡平沈
三韓禮樂自如昔,四海兵戈非獨今
赫赫靈臺通闢闔,茫茫氣海載浮沈
文章體製殊非古,冠蓋交游盡在今
綵鷁碧江天漠漠,浮蛆錦席夜沈沈
立朝恰似軒墀鶴,望道還如氷雪鶯
孔聖文章容得見,周公禮樂竟難行
少年不跨換妾馬,老境喜聞求友鶯
翠巘擬尋幽寺宿,碧江難放小舟行
終身更蓄三年艾,一蕢無虧九仞山
豈信由求能改德,由來滕薛好爭班
影侵海底中心閣,勢入雲中萬壽山
翰墨依俙鳥迹篆,牙緋照耀蛾眉班
身惹爐香靑鎖闥,夢迷燈火碧紗窓
退朝丹鳳天臨闕,卜築黃驪月滿江
共詫蛟龍得雲雨,獨憐鳥雀食庭除
半竿江水纔浮艇,萬疊雲峯對結廬
好道中年守玄牝,安身上策寄靑奴
高山流水琴三尺,美景良辰酒百壺
風雲一旦入左腹,山海幾重藏中心
謾有奮書供涉獵,祗將新句當謳吟
諸公雅量推工部,仲子高才拜翰林
詩句迭聯雲藹藹,絃歌交奏夜沈沈
身似遷鶯出幽谷,心如瞎馬度危橋
浮雲流水看人世,白髮蒼顏謝聖朝
心地工夫難到底,尾閭情欲自無涯
石田茅屋江流遠,箬笠蓑衣雨點斜
乾坤浩蕩應無外,人物生成自有涯
山麓斷雲微逕遠,石灘明月小舟斜
淸江隱見歸東海,斷麓參差夾兩涯
燈影侵雲梵宮靜,笛聲和雨樵徑斜
日飮蓮花博士酒,時游錦里先生園
西溪紫蟹秋夜冷,南沼錦鱗春晝溫
江上平田煙漠漠,山崖細逕草纖纖
栽花侯館初開塢,沽酒詩家欲典衫
醉狂自喜春浮頰,衰病難禁雪滿頭
市遠少陵殊草率,地偏彭澤却優游
強笑自知無興味,欲言時復舊精神
山色雨餘生野意,春光醉裏起衰身
春風無限花成海,曉雨初晴樹接煙
素髮紅顏同順境,靑天白日照華筵
急管繁絃徒聒耳,斷章聯句足傳心
功名有數誰能強,義理無涯自可尋
舊句閑餘加潤色,新詩淡處著工夫
衣裳會溢春秋傳,丘壑情深水墨圖
故奮情深重托契,朝廷禮絶少承歡
風翻錦綉紅房倒,雨打珠璣翠幄寒
口詠一雲工部句,身居四壁長卿家
閑中興味挑新菜,靜裏功夫數落花
胡蝶落花春已暮,鵓鳩深樹雨初晴
致君政可師三代,有子何妨敎一經
暗淡雲將山遁甲,縱橫文與字撑腸
樽中美酒盈如滴,門外高軒爛有光
靑嶂周遭京邑壯,白雲迢遞海門平
文章有數傷吾道,天地無私寫我情
酒禁政嚴眠甕底,詩情苦逼立庭前
落花飄雨春光盡,深樹生煙夏景鮮
正聲不在鏗鏘外,至味當求淡泊中
孔孟區區明大道,唐虞渺渺有遺風
況傾宮醞今凡再,故祝仙桃壽倍千
黃鳥綠陰樓閣裏,白雲靑嶂盡圖邊
一廛築圃禾三百,萬壽稱觴酒十千
幾丈風塵收陌上,半篙江漲沒山邊
樂在心中誰復識,言超象外偶然傳
山林長往非無地,禮樂重興自有天
自古鵷鸞羞隱遁,至今麋鹿避憂虞
道情耿耿頻鋤藥,世事悠悠獨倚梧
身世太平逢酒聖,功名跌宕著詩魔
讀書半夜參佳處,好道南山悔晚家
橫槊賦詩思俊傑,引杯看劍走邪魔
春秋自昔尊三統,南北如今作兩家
天分地坼從誰問,雨散雲離獨我窮
長白山前多水草,混同江上足雷風
四面火城星錯落,一心風陣虎騰驤
山川磅礴英靈壯,宗社扶持燕翼長
梔貌蠟言徒見售,梗喉芒背却成疑
水花晚色人稀處,風絮春光雀噪時
製芰紉蘭有魚媵,誘松欺壑使猿驚
鍾山月白是仙境,楚澤風淸非世情
海迹危時知有命,致身福地却無緣
半山塔影日中立,搖月磬聲風外傳
縱然騕褭吾能得,久矣王良世已無
北極天高懸日月,南邦風急動江湖
沈酣熏骨春風暖,坎壈纏身夜雨深
時復中之似徐邈,歸來已矣卽陶潛
對鏡素絲雙鬢亂,誰家碧玉四蹄閑
揷天楓嶽僧多隱,傍海松亭鶴可安
丹楓黃菊秋將老,白石靑松境自淸
客舍荒涼民屋少,僧房縹渺佛燈明
甕裏醢雞徒自足,天邊鴻鵠奈渠何
雪峯巧蔽扶桑日,碧瓦遙連大海波
博望槎頭容可上,昌黎井底亦堪憐
冥冥萬古竟無語,耿耿一心徒自煎
先主吐心卿可取,將軍死節自難休
草廬蒼蘚埋遺迹,羽扇淸風播壯猷
移晚猶堪摘靑蕊,貧居不妨傾舊醅
浮生可得愁顏破,佳節須敎笑口開
日日典衣謀痛飮,朝朝染翰記新聯
商山洛水閑中地,鵠嶺龍巒夢裏天
黃菊秋香吹席上,赤城霞氣滿壺中
百年盛事身誰健,十日遺芳興自濃
文學篆從蒼頡出,簽書字與右軍傳
自慙拙澁仍多纇,更喜端嚴有兩賢
國相幾年澆酒哭,山僧他日打碑傳
托孤重任傾前輩,弔古哀情在後賢
今年又過十六刻,再拜獨傾三兩杯
白髮蕭蕭渾似雪,丹心耿耿未成灰
芸閣劇談恒靜處,柏臺獨坐駁新除
雍容禮峻班行裏,淸苦名存氷蘗餘
禮讓稼亭辭祭酒,遭逢桂榜唱垂簾
諸孫有幾能傳業,病客無端獨傍櫩
山淨自移松樹影,霜淸更送菊花香
寧敎俗物敗佳意,政合老年歸故鄕
三韓人物中朝識,西漢文章下筆親
歲月白頭衰且病,衣冠靑眼奮猶新
書來咄咄卽怪事,撚斷星星思奮游
細雨靑驢尋野寺,淡煙白鳥立沙洲
淸簟疏簾消永晝,溫房密室避嚴寒
花明席上香生袖,月入樓中影在冠
夏葛冬裘自輕煖,暮鹽朝韰足酸寒
平生借屋稀黔突,衰老還鄕欲掛冠
蒼頡渺茫誰得法,元章跌宕自名家
臨池歲月功夫熟,絶筆春秋賞罰加
翠壁紫藤緣細逕,蒼松白石擁芳茵
聯翩宅相入兩府,寂寞門生無一人
低頭再拜神如在,屈指初游夢己空
十數年將爲茂草,二三子或有儒風
堂堂國體規模內,瑣瑣家聲指畫中
鹿失龍興時自變,鳶飛魚躍聖成功
蜚英自負東方秀,航海曾觀上國光
爲問函香持祝冊,何如衣錦得還鄕
初疑天地始分離,五味自足人得食
老牧病中出無馬,苜蓿堆盤度朝夕
閑雲觸石生膚寸,急雨傾盆遍廣輪
多少樓臺藏釋子,寂寥燈幕惱詩人
萬里靑天雲陣陣,半山白日雨絲絲
枕頭新雁霜前過,墻角寒蟬午始嘶
頗喜幽居無俗客,盡將淸事付衰翁
國恩未報思先主,家學須明訓小童
詞章豈足事明主,齒髮自驚成老翁
木鐸二三何患子,風雩六七詠歸童
亂餘自驗晴時少,病後始知冬夜長
欲向昌黎尋墜緖,更從工部丐遺芳
天命彝倫終粲粲,人情世道却紛紛
黃鍾損益中和氣,蒼拘須臾富貴雲
縱橫禮樂陳丹陛,瑣碎文章忝玉堂
皮虎質羊生本怯,襟牛裾馬老將僵
少年僥倖黃金榜,中歲風流錄野堂
宿客坐談秋晚興,侍童立寐夜深僵
年衰豈有驚人句,秋盡頻題送客詩
末路悲歡如夢寐,中原奮故絶追隨
對鏡自難拋白髮,歸田却似上靑天
軟紅車馬陪諸彥,積翠鍾魚記少年
欲問瑜珈向玄化,因求水墨入黃延
義相絶頂長舒嘯,靈隱深崖暫坐禪
有時塵暗閉蓬戶,何處月明吹洞簫
潭底老龍寧可鈞,岡頭瑞鳳本非招
淸風明月是聲色,流水浮雲爲性情
周孔文章頻夢想,唐虞德業或思成
況逢曉日明心鏡,肯怕秋霜入鬢絲
厭俗尋常愛看竹,療飢朝夕學歌芝
盡言亂國徵齊史,不入危邦驗魯論
馳驛遼西沙月白,觀魚臺下海天昏
劍佩朝回花底散,絲綸夜草月中歸
陰陰夏木黃鸝語,渺渺煙波白鳥飛
已遣風霜當肅殺,更敎波浪助騰驤
五更自動星河影,萬里同浮日月光
闢國幾年思虎躍,凌空萬斛駕龍驤
旌旗高拂迷天色,劍戟相磨閃電光
山勢北來尋正脈,水聲西去問眞源
氷崖滑側難登降,銀漢昭回可討論
人生知足可無辱,儕輩欲親還自疏
草草杯盤將准備,朝朝饘粥自贏餘
兼官判事皆先至,奉命承宣獨後來
禮數高低明可式,倡優雜踏巧呈才
已喜小童初入學,更聯長句動如神
簾櫳日轉頻揮筆,院落天晴或脫巾
投紱晚知甘退縮,讀書深恨闕精微
雲林迢遞連樵徑,煙水蒼茫接釣磯
由來道緖難歸正,誰向天原更發微
馬邑松聲滿禪院,驪江山月照漁磯
自憐耿耿心腸苦,誰識綿綿氣息微
病裏抽毫題藥物,夢中垂釣坐苔磯
松團崇井雲中影,潮打長巖月下聲
三笑風流已陳迹,四明寂寞但狂名
南里擣衣砧杵急,西隣展席酒杯濃
鬢邊歲月天將老,心上江山路欲窮
吟中短句仍長句,夢裏新愁替奮愁
數莖白髮生明鏡,萬疊靑山入小樓
嘗酒一筵山海具,獻琛八牧畫圖開
閣門大喝千官拜,兵衛長驅萬騎來
閉門高枕心逾淨,掃地焚香夢亦淸
他日史官煩上送,少年詩稿錄西征
王風玉燭無涯遠,詩格氷壺徹底淸
金石頌功傳北伐,斧斨紀德詠東征
射策早知三級峻,賜田方見十分淸
獲麟魯史無西狩,駕鶴蓬山欲上征
山河勝地無多子,殿宇遺基尙宛然
國欲中興生聖主,天敎後進似前賢
經邦典則藏天府,華國文章聳翰林
寂寞半生工縮手,流離幾處暗傷心
商嶺鳳來延四百,秦宮狗盜蓋三千
壁間塵暗詩書日,綿蕝煙埋禮樂天
綸言天陛難移判,血懇都堂謾上書
秋月春風顏色悴,暮鹽朝韰齒牙疏
情懷磊落頻呼酒,目視昏花懶讀書
樓下白雲山隱映,庭中蒼蘚樹扶疏
不曾搖尾隨賓客,祗欲傳書報弟昆
一旦禍機非自蹈,多生宿債與誰論
地僻病深來往少,家貧官大去留難
山中僧話依然在,江上鷗盟久矣寒
半生不免尋常債,獨立曾無大小難
豈有文章如玉潔,祗知冠佩忌金寒
愧我苦心明後學,羨君淸德繼前賢
風翻翠蓋傾珠露,日照紅粧曳素煙
入仗齊班風細細,傳宣下傘雨絲絲
周正紀曆天開統,漢蕝修儀帝創基
夢裏一心猶是境,病中雙鬢已成絲
抽毫欲草陳情表,格物將營積德基
欲敎長句全篇好,未辦浮生半日閑
夢裏銀河連赤岸,病中華髮照蒼顏
魏闕彩雲方靄靄,大倉紅粟更陳陳
圖難國步應從易,背僞人情已向眞
壯歲如游伯禽魯,晚年方在仲尼陳
樽前日月不知老,壁上江山空逼眞
雪路崢嶸山聳白,海天迢遞日浮紅
從來俗諦皆眞諦,最是僧風有士風
耿耿一燈終夜坐,悠悠千里故鄕思
落花風裡尋禪榻,明月江頭卷釣絲
祖宗奕世能專美,父子傳家更戒盈
頓覺人懽春滿座,便回天氣雪飄城
製造巧來尤有力,吟哦飽後動如神
春風下種形初茁,秋露收根體自津
霑灑時時筆端雨,沈酣日日甕中春
相逢靑眼怳如奮,頗喜白頭能免新
重來自幸身猶健,再宿誰憐夢欲迷
樓下雪消喧櫪馬,燈前夜永叫隣雞
爲儒自揣文章陋,見道何曾地位高
城市紛紛鬧雲雨,田廬寂寂長蓬蒿
未躋峻級名皆重,共敞華筵勢最高
弄翰詞林眼如月,揚鑣宦路目應蒿
詩無僧字語皆俗,貌有仙風心不凡
政好看山對尊酒,何須濟海掛雲帆
應是老人親拾得,剩敎病客快新嘗
剝來的的肌猶白,燒罷團團色更黃
桂苑藥階曾邂逅,風燈月榻幾招呼
太山四面誰丘垤,美玉前頭我碔玞
萬事由來紛似髮,多年況復病纏身
斯文興喪聞夫子,當世安危倚大臣
忽見玉霙飄戶牖,已敎銀海漲川原
茶鳴石鼎淸詩律,梅發江郊掩蓽門
右文不用黃間弩,向化皆歸白下亭
已矣難回是流水,偶然相値似浮萍
最憐近體楷如鐵,更覺寒芒篆有戈
鷹峙馬震何突兀,鸞漂鳳泊儘橫斜
立敎明倫彌宇宙,嘉言善行析毫釐
韓山牧老方爲父,齊國文公是所師
文章再世眞僥幸,禮樂三韓政保釐
父老當年欣戴聖,朝廷今日重興師
乾坤自有雨雲手,松柏終非桃李顏
吟裏碧空山偃蹇,夢中明月水潺湲
每於一日謝無事,且向百工嘉允釐
儒吏固應非是敵,巫醫終不恥相師
獨步盛朝靑瑣闥,重營祕術紫河車
艶詞吐鳳紆新寵,豪氣騎鯨入大虛
天上客星臨法座,水邊卿月照漁磯
淸風萬古微陰盡,白雪千秋絶唱稀
澤民未副平生志,望道唯憑性理書
松岳五雲天氣合,桃符萬戶日光舒
避賢直欲逃名網,畏事何曾拜諫書
早恨齒搖韓氏愈,前知身貴魏公舒
敢向周公師禮樂,但從孟子述詩書
谷中流水誰疏導,天除浮雲自卷舒
謙恭不受群臣拜,惻怛能敎百姓懽
五色日華臨殿閤,九重春色集衣冠
吾道關天有興廢,人生到處雜悲歡
蕭疏鬢髮頻看鏡,縹渺江山欲掛冠
中年幸値升平運,末路難尋故舊歡
廊廟招賢方握髮,鄕隣救鬪肯纓冠
老翁無事政耽睡,稚子讀書宜著功
貴賤自分貽哲後,賢愚元在養蒙中
朞三百六已改歲,氣二十四未回春
乾坤日月無餘地,岳瀆山河絶點塵
誰知氷雪崢嶸地,自是煙花爛熳春
恨不藏名蝸角地,何曾屈膝馬蹄塵
一味忘機衰老日,四方無事太平春
欲趨聖域應千里,爲問仙風更幾塵
江上有田臨洶湧,山中無路躡崢嶸
鷹瞵鶚視霜天迥,虎困龍疲海宇淸
少年躍鳳曾師愈,中歲錭龍肯友嶸
世事煙空更雲散,詞華月白又風淸
刻骨詩書殊跌宕,壓頭歲月謾崢嶸
誰知有蘖能爭苦,自擅無氷却獨淸
改罷又爲心謾苦,訛來更正字難平
濯除煩熱氷姿秀,醞釀幽閑雪意成
望道尙迷歸宿地,有田空詠去來篇
松棲獨鶴應無語,巖竇孤僧自坐禪
自信格卑無好句,誰知路滑足危機
簷間片片梅花落,門外茫茫柳絮飛
歸休欲繼古人跡,敕賜更蒙明主恩
巧入簾櫳如細作,闊包天地似強呑
時當人日頒王命,食是民天簡帝心
最喜六花如舞蹈,誰知萬石足浮沈
少壯自甘曾去位,老衰胡不便歸田
重重珠網含三界,寂寂山陵閉九泉
歲時車馬朝明殿,昏旦鍾魚集福田
向壁加趺心似水,讀碑凝睇淚如泉
十年未就三都賦,六卽何如二頃田
馬踏斜陽靄芳草,猿啼絶壁掛飛泉
畫樓明月低珠箔,茅屋蒼苔擁石田
報德眞同鳥塡海,洗心何必虎跑泉
風輕細柳含春雨,雪盡遙山隔暮雲
我自顚隮焉彼相,天方廻遹裘斯文
丁寧招喚風吹帽,邂逅歡娛月滿衫
自是吾生甘淡泊,誰敎世味足酸鹹
浮生一醉眞難得,垂老孤吟祗自傷
山色落塵春雪盡,月華如水曉天長
洞中流水趨東海,陵下回峯拱北辰
靑紫滿朝知幻叟,銀朱獻佛有遼賓
誰知風月謳歌處,自是乾坤安樂窩
體道年來嘆川水,怡顏老去寄庭柯
牧翁尙作東西走,幻老寧敎內外分
靜坐心香滿天地,高吟句格出塵氛
閉戶自無新歲謁,抽毫或答故人書
百年地僻春光動,五嶽雲開日色舒
身後敢期千字誄,腹中空載五車書
德璋北嶽移頻勤,靖節東皐嘯獨舒
小日發明從大學,老年考索有群書
心如止水自澄澈,身與浮雲時卷舒
秋風曾詠墻頭草,晚歲常懷澗底松
蔡澤呻吟唐擧笑,屈原放逐楚詞宗
籬落何曾知種菊,山林元不學栽松
繁華物欲非渠敵,朴實家風是我宗
文章信手仍焚草,爵祿無心更夢松
泥醉何妨晉山簡,高名欲繼漢林宗
雪盡川原何淨麗,風吹鬢髮更蕭疏
興來獨往沖天鳥,老去同游緣木魚
已負讀書須志篤,臾慙當筆嘆才疏
焚香靜坐看金鴨,隨粥徐行趁木魚
每念五旬眞足瞥,始知三日以爲疏
雲深巖寺夜聞鶴,雨卷甑池春捕魚
懶與桔橰同俯仰,誓從鄕里便浮沈
寒聲送雨來泉石,淸影隨風散月林
省垣今日欹冠玉,場屋當年戰筆鋒
摠是擊蒙初有得,如將報德竟無從
已見平原春動盪,尙憐陰壑雪糢糊
荒涼松菊開三徑,縹渺煙波泛五湖
江流溶溶連天際,田野每每竝水涯
肯與蚍蜉搖大樹,喜從鷗鷺占平沙
庚寅分學灤川上,丙戌頒春滄海涯
不向沈香添樂府,何曾宣室召長沙
赫赫神明如在上,茫茫物欲自無涯
淡煙牧笛橫春野,落日漁竿下晚沙
雪消門外莓苔路,日照床頭苜蓿盤
頭痛不禁仍齒痛,身安未必便心安
惟其風月爲人用,是以江山招我行
絶句長篇何草草,浮雲流水亦營營
唐虞渺渺時逾降,孔孟區區道不行
一代斯文殊寂寞,四方今日政經營
似聞海內風塵靜,政喜天中日月行
制古寧容叔孫禮,令嚴方重亞夫營
崖蜜啖來初肺潤,燈花落盡只心煎
漸覺聲音失淸濁,却驚支體更拘攣
急喚小娃開戶視,最宜病客隔窓聽
年年冬煖心猶熱,夜夜春寒骨自淸
鬱鬱長松頭欲白,茫茫平野面猶黃
殘生幾度驚銀海,奮夢頻回入玉堂
宅相必成眞可竢,文風復振幸無訛
左倉洞遠雲松暗,三峴門高夕照斜
自憐病勢方持久,誰識詩腸已省煩
兀坐席溫身頗適,高吟筆落眼猶昏
只緣上馬有疏數,不是待人多抑揚
鐵洞流芳驚歲月,松亭積翠傲氷霜
道根索寞心猶苦,病骨摧頹氣不揚
虛室獨吟淸似水,小牕危坐冷如霜
魏晉淸談雖自絶,程朱道學竟誰傳
茫茫韓土望寧海,膴膴漆原歸醴泉
流水潺湲思妙道,浮雲變滅寄彝倫
反聽自厭生三耳,贖死誰能願百身
肥馬公西仍益粟,蹇驢子美敢朝天
積讒自是能銷骨,謟笑由來更䝱肩
多生濁氣自難盡,一片苦心猶未閑
浮世最艱飄素髮,流光無計駐朱顏
身如木朽名難朽,心似衡平物自平
孔孟著書誠汲汲,伊周行事苦營營
甚欲相從聊卒歲,却慙無計可忘機
猿偸園菓雲連樹,鶴宿庭松月滿枝
忽聽跫音垂顧問,便敎喜氣欲飛揚
公年方壯腸如鐵,我病猶深髮似霜
靜觀夜氣生虛室,忽見朝暉上遠岑
視己固應如見肺,忘形何必更論心
夜氣尙寒餘積雪,天光如濕耿殘星
蒼生共荷乾坤惠,明德何如黍稷馨
弱水渺茫三萬里,故山迢遞幾千重
燒來又長原頭草,蔭了猶高澗底松
長風破浪自千里,疊巘入雲知幾重
嗜酒病餘方種秫,待陰老去始栽松
已恨當年徒倚席,更憐衰骨似飄蓬
文風振世諸儒盛,聖道如天萬古同
火燒鳥嘴吾何敢,氷脫龍髯我豈寒
方寸靈臺包宇宙,陶㼼聖世集衣冠
斯文萬古有歸宿,雜說衆家眞謬悠
稚子候門陶靖節,淸詩近道阮陳留
曾與病軀游泮水,故承交契已多年
浮舟出使東看日,赴闕生還上有天
已敎多事爲無事,漸覺今年勝去年
鸚鵡洲邊杳芳草,鳳凰池上豁晴天
馬錫康侯三見接,女眞不字十經年
有睽有合誰爲地,示吉示凶皆是天
蒿里風沙吹石馬,天街荊棘沒銅駝
誰敎靈囿通滄海,共說狂瀾起大河
半醉却敎心耿耿,獨游堪歎鬢蕭蕭
新春紫陌行無幾,落日玄陵望更遙
看山處處長思禹,游寺時時偶念蕭
京邑春深幽巷靜,海天雲暗故鄕遙
異味忽驚俄滿座,芳醪深喜更盈樽
除書夜下吾何幸,同榜星稀世共論
森里曉行如逐電,錦城夜上似凌煙
高才自是無居右,疾走何曾不及前
智異穹窿倚霄漢,耽羅縹渺隔雲煙
閭閻掃地蓬蒿裏,烽火連天鼓角前
舊題粉蘖多藏雨,陳迹蒼苔又帶煙
禪話屢陪淸夢裏,詩聯何似少年前
酒香忽自墻頭至,春氣俄從座上添
亂後山光濃又淡,病餘詩味若仍甜
官銜縱帶中郞將,政案應書及第身
桃李盛時游輦轂,薜蘿深處倒冠巾
老衰更驗忘年厚,貧病方知賦命窮
已矣兩髦俄變白,醉來雙頰尙浮紅
初科偶爾先豪傑,末路哀哉多阨窮
春巷獨行苔更碧,曉牕高詠日初紅
雖慙入道迷三省,祗喜無文送五窮
墻角峯巒遙滴翠,樹頭䔒蕾乍含紅
書當快意如爬癢,詩自長吟政坐窮
憶在廟堂頭尙黑,忍聞河洛血流紅
人文豈向三千止,天數應從六十窮
自古書生譏面白,當時院長詆顏紅
物物含和成太極,時時致異有頑童
唐虞禮樂敷文德,伊呂干戈立武功
欲辨幾微都是錯,不論鹹淡本無鹽
春深準擬花藏塢,夜靜追隨月入簾
花月小庭宜秉燭,柳煙平野可扶輿
朝饘夕粥寧求外,坎止流浮信有餘
共惜鴒原摧玉樹,新持鳳詔返金陵
芋師談笑眞如舊,楊相威名政有稜
㝡恨病軀方殉世,故陪華剌便趨風
春光蕩蕩仍催暖,花意欣欣欲向融
當日雄豪今寂寞,老年交契亦稀疏
芝蘭露浥香凝室,楊柳春深影滿閭
已喜春風滿蓬蓽,況逢朝日映杯盤
病餘得醉誠非易,亂後相逢亦甚難
榜掛通衢催飮酒,風吹小雨勒開花
稼亭餘慶川方至,柳巷淸談日未斜
造物乘除當有意,順時消遣復何憂
獨醒正則還多侶,群醉淵明却寡儔
事謀白面無從濟,望係蒼生祗自憂
太史傳家唯父子,老年多病少朋儔
樓外空華方起滅,燈前水墨宛飄翩
舟行生死無涯海,鏡掛妍媸有象天
耆老每邀俄滿座,從容一定共傾危
運籌自有神機在,成算寧爲巧辯移
諸君入謁方交禮,冢宰來過爛有光
案上珍羞自多品,樽中香辣異初嘗
命意已從當國出,文言更向把毫思
雷霆隱隱威應褻,日月昭昭照不遺
陳情只恐煩重聽,敍事誠宜更致思
自信畏途車或敗,誰敎妙算策還遺
滿窓明月天將曙,隔壁長松夜更寒
漸見孤生似磨墨,誰敎兩耀競跳丸
夜永困眠身自穩,曉寒徐起齒猶香
杏花柳線園池靜,牕日簷風几席涼
曾荷玄陵親點筆,自憐白髮懶纓冠
春風漸暖催觀射,午日曚曨散講官
溪水纔添初雨霽,樹林相映欲花時
公應示病元無病,我政思歸尙未歸
謾與詩篇酬美景,相逢樽酒謝淸時
自知老日偏多病,人笑今年又不歸
花心欲寫天心巧,酒力能扶筆力長
達士忘形如魏晉,可人携手喜參商
病客懶興殊有味,老年閑臥欲忘情
群花浥露方扶弱,細柳含風自弄輕
伯恭字說寧容肆,老牧文言恐失眞
雨過門庭生碧草,風來街陌漲紅塵
閉門自合安心坐,連袂誰曾汗背馳
賀歲里閭將欲遍,謝恩閶闔敢云遲
我輩還如雲聚散,年光自趁水奔馳
柳絲已染應繰畢,花錦猶封欲拆遲
飽鷹自在寧思附,繫馬由來每念馳
久矣思文歌穆穆,哀哉去魯學遲遲
烏衣巷口明斜日,綠野橋邊鎖冷煙
富貴風流應掃地,古今悲嘅更滔天
飄飄難得抱明月,蕩蕩却如凌紫煙
閑裏吟哦由觸境,病餘行止摠關天
北隣酒熟初成禮,南里花開又喚行
雨卷江山催暖景,日斜庭院感浮生
流水谷深靑嶂合,碧天風細白雲行
詩書道缺年將老,門巷人稀草自生
翳葉殘花風裏墜,上階蒼蘚雨餘生
諸孫異處皆無恙,二子隨朝摠有名
初看小雨將侵幕,漸聽狂風欲透幃
今歲不如前歲好,老年方識少年非
明月淸風無盡藏,高山流水有餘音
翩翩去鳥投紅日,恰恰流鶯囀綠陰
骨酸自痛無人識,身老猶貧借馬騎
共喜爛盈天作合,方期燕翼國延基
每從鄕愿門前過,恐値盧同屋上騎
天地久長關鳳曆,江山壯麗擁鴻基
庭院綠陰鶯語滑,門閭碧草馬來稀
時時獨坐看疏雨,日日高吟對落暉
蓬頭垢面非輕世,棘口茅心久廢書
綠草迢迢鄕里遠,靑山隱隱樹林疏
日月齊明承列聖,風雲感化立群賢
誰敎白髮如前輩,自信丹心似昔年
黑雲遮日商量雨,碧樹含風探借秋
僕倦拾薪遲煮飯,兒驕拖杖數登樓
微雨好風蘇病骨,綠陰芳草快詩情
日高三丈臥不起,年過五旬功未成
閑乘細雨初鋤藥,老向殘陽欲種松
衰德誰歌仲尼鳳,勞心只擬孔明龍
天人對策治安日,前後出師危急秋
深樹流鶯欹晝枕,片雲飛鳥倚晴樓
飄飄政似風中絮,鬱鬱寧悲澗底松
精義入神如屈蠖,大人利見有飛龍
年年病枕聞黃鳥,夜夜漁舟夢白鷗
敢望中和位天地,每將褒貶擬春秋
映波明月僧前轉,傍路靑山馬上移
對酒吟詩應樂甚,恭桑敬梓欲歸遲
身心有累終難正,生死無涯竟致疑
靜定功夫泉始達,治平事業日初遲
唐虞聲敎眞堪樂,佛老機關儘可疑
沙水至淸泥水濁,梅花偏早菊花遲
抑揚毛什邪兼正,深切麟經信與疑
高屋長林鶯語滑,半庭微雨燕飛遲
溪日欲移風淡蕩,野雲纔合雨滂沱
連岡斷處臨平野,飛電明時快大河
老境身閑心自快,長篇氣弱語難全
晴雲弄日明還晦,芳草和煙斷復連
眼靑鄕里相徵逐,頭白風塵慣別離
海岸揚帆長入夢,山崖著屐好吟詩
橫馳賊背擒梟將,大慰民心作重臣
宿露飧風勞亦至,負山控海命惟新
群動天機千變妙,獨居夜氣十分淸
爲之不厭師宣聖,去入無窮憶廣成
波瀾萬頃難爲闊,氷雪三條却讓淸
敢道包幷如地負,由來習慣似天成
善射由基心自巧,屢空顏子迹仍淸
初生一是承明命,所願期於集大成
肯嫌陋巷生芳草,每向高樓詠落霞
商確異端天莫測,笑談淸坐日將斜
轉籌幕府謀猶壯,製錦閭閻笑語開
四面雲山擁官舍,一條江樹遶漁臺
況値書筵當講義,自慙學術尙迷眞
氷峯永日應無暑,玉宇淸風自絶塵
篤親䘏舊良心發,歸厚興仁美化敷
精義難陳心更怯,衰年已過貌仍癯
甲光有爛風雷動,目焰屢回天地空
自笑拔山徒恃力,人言貫日獨能忠
欲赴華筵畏炎熱,須憐瘦骨愼興居
杯盤錯落香風動,絲竹輕淸化日舒
溝淺洫深行水利,旱瀦潦泄應天時
籠山絡野收租急,釣月耕雲去國遲
自是五行頻失序,須知一念旋通天
慈悲濟物終難驗,惻隱存心要在堅
少日鶚書曾一薦,老年蠶箔已三眠
道非堯舜難開口,學與顏曾敢比肩
厭飫膏梁忘歲月,優游廊廟謝乾坤
樽前逸興雨雲散,輦下奮游天地昏
樹影滿簾搖眼底,山光排闥入毫端
扶桑日出思徐福,遼海天低望幼安
浮雲自卷半天外,返照忽明高樹顚
古律全篇誰獨步,丹靑妙處自單傳
草廠松簷今始畢,朝暉夕照更何虞
雨餘爽氣侵衣袂,月上淸陰散座隅
洒簷飛雨難侵座,動架淸風自滿堂
秋實聯珠垂湛露,午陰凝碧產微涼
辭嚴義正春秋法,氣順顏和日月行
致格齊平終有序,操存省察要須精
浮雲浩浩纔低野,微雨疏疏已映林
樽酒幾年馳鄭驛,廟堂當日霈殷霖
誰知耿耿丹心在,自笑蕭蕭白髮新
今日希顏非獨我,當時存趙豈無人
眼前歲月迷遺跡,皮裏陽秋秉至公
北極風雲忠懇激,南江煙雨道情濃
病裏每疑誰換骨,閑中或謂我存心
胚胎正學規模密,卵翼殘生德澤深
豈暇汲泉謀洗滌,政當鍊句入精徵
暮雲樽酒論應細,春草池塘夢亦稀
扶持太后膺千福,啓迪明君享萬年
朝著肅淸垂日月,封疆靜謐奠山川
初沿溪足水方急,漸上山腰雲半收
彥輔丹靑高畫格,文安蒼白駭詩流
白頭病客立於獨,靑眼故人難與偕
楚舞吳歌殊寂寞,堯年舜日自安排
少日已嗟生太晚,衰年始信老方偕
花如筍令香初炷,山似樊侯闥可排
長篇短韻由來雜,明月淸風本自偕
遣興無過托毛穎,却邪還似用彭排
日就月將當復禮,春生夏長要覃恩
霑濡及物繁枝葉,惻隱存心壯本根
病妻慶幸蒙恩賜,明主包容愍老窮
赫赫漢庭稽古力,寥寥周易養蒙功
九京英氣知相感,數日淸談恨莫陪
泉洞舊家多碧草,江村別墅半蒼苔
大學初中終有得,先王詩禮樂相循
性情動盪無邪日,査滓消融順道春
幸値庸夫臨陋巷,堪誇老牧致高車
天低遠樹煙光暗,雲薄長空雨點疏
白頭存養猶難至,黔首由行却自周
鑿井耕田恒產足,持家奉國沒身憂
馬在北方肥可愛,人遷南土病堪憐
君臣有義須明白,將相交懽始保全
病骨尙酸雲向北,欲心將動日生東
登樓自厭題黃鶴,鍊藥何須駕白鴻
豈獨詩魔多洛下,每思秋興滿江東
交游本擬蛩將蚷,會合還如燕與鴻
出身進士聞天下,極口罵人驚海東
不耐一心如繫馬,獨將雙目送飛鴻
我病七年仍句老,君躋四品已離潛
更名請字應心悅,考義諧聲但口占
敢把豪釐欺耳目,由來影響出形聲
包容共荷乾坤大,照耀仍瞻日月明
每向書筵陳實理,自慙文苑張虛聲
陽奇陰耦變且化,人百已千愚必明
蓬蓽光陰蔬筍氣,樓臺風月管絃聲
文章未信稱三服,尊酒何曾繼四明
由來初學不知味,況是幼年難識時
自信偸生爲己累,誰知徒死被人譏
固知神聖關天命,縱使虛羸有國醫
日夜庶幾無疾病,神明愷悌是扶持
自分行人頻指點,誰憐病客獨艱辛
敢於索闕恐非禮,偶爾與官應是嗔
江山風月平生足,樽酒篇章興味兼
爲愛行雲頻植杖,恐驚宿鳥罕鉤簾
主恩不次超遷數,子職何曾奉養全
白髮始衰方種種,丹心到老尙懸懸
桃葉冷淘淸入骨,橘皮新劑暖凝肝
炎蒸每感伐氷貴,泥濘方知行路難
九轉丹成心在臍,十年燈暗血歸肝
功名恰似夢中夢,道德自知難上難
獨向古文誰放膽,每逢新事我摧肝
鑿氷載畝豳風遠,歷井捫參蜀道難
敎子吹蔥騎竹馬,對賓沽酒送金龜
病中偃臥身心苦,亂後謳吟齒髮衰
早年恰似沖天鶴,晚景還同嚥日龜
自信二三非是德,人言五十이稱衰
郊麟在藪鳴岡鳳,河馬呈圖出洛龜
壹是聖人爲世則,獨憐夫子嘆吾衰
皓首窮經還自鄙,赤心報國有誰知
圖書繞我靑山好,門巷無人白日遲
諫而不聽事或濟,默足以容時可知
何日問津從季路,有時學圃向樊遲
日日閉門如有得,時時携酒是相知
或因驟雨登樓快,自改新詩下筆遲
依依碧柳長當戶,細細淸風忽滿樓
坐對門生何灑落,來招里友亦優游
斯文自是有興替,我輩焉能爲重輕
繞舍碧松浮瑞氣,滿庭蒼蘚絶書聲
爾雅蟲魚誇博洽,毛詩鳥獸歎精明
眼看榮悴身如寄,思入生成意自誠
心從柏樹傳初祖,貌與蓮花似六郞
紫陌風塵今獨步,白雲丘壑昔深藏
欲雨欲晴酸病骨,無冬無夏惱衰腸
風高自擬歌茅屋,月冷誰知夢玉堂
聯句應聲頻脫口,擧杯嘗味卽澆腸
舊游寂寞誰聞笛,遺業簫條我肯堂
思量尙隔忘形處,嘯詠難逢發興晨
夏夜永如冬夜永,俗情新似道情新
遇興吟哦心欲吐,順時調燮策還迂
葵軒妙劑俄相惠,柳洞殘生便可扶
雲合不開迷早晚,山明還晦弄晴陰
池蓮欲落思持傘,庭草方深惜潤琴
謾向舌頭能棓析,早聞心力便融通
樓臺綠樹涼風起,閭巷紅塵午日烘
入口元丹徒有數,遍身針灸竟無功
迢迢綠草接遙野,片片白雲行大空
身居汚濁頭垂白,夢入靑冥面發紅
富貴功名那免俗,文章政事敢爭雄
誰敎半點仙風在,自信多生濁氣濃
齊客燕人殊怪詭,秦皇漢武豈消融
頗信古人名有義,欲敎諸子行歸周
連枝氣合海東日,務本道生天下秋
天際晴雲飛片片,池中新水漾鱗鱗
書筵輟講優儒老,食頃關懷報主人
榻上幾年親藥物,宮中數日輟書筵
已從工部初移菊,欲向濂溪共愛蓮
消暑樓臺披細葛,納涼苽果展華筵
棲身陋巷看庭草,矯首晴空望岳蓮
里友携壺頻叩戶,山僧釋杖便登筵
禪風秪在庭前柏,幼境自生池上蓮
長白山前沙漠漠,大明殿上草離離
誰敎南渡開新主,欲頌中興無好辭
最喜高年今更盛,深知樂事自無窮
數株老柳當三徑,百尺長松倚半空
半山雨點雲初薄,滿地苔痕日已升
詩似東坡還似谷,樽如北海又如澠
樓下數峯橫翠障,門前五柳接芳隣
由來燕雀安知鵠,謾道雎鳩可致麟
晚景未瞻豐蔀日,朝衣猶帶屬車塵
雨聲颯颯如圍榻,山色蔥蔥欲滴茵
變法甘心違大聖,褒疑信手進奸雄
翻雲覆雨歸來後,明月淸風嘯詠中
衰容不但頭垂白,慙色長敎面發紅
苔蘚滿庭仍浥雨,樹林當檻自生風
七年湯藥誰爲地,萬里江山自入樓
敢擬孔明承付託,眞從元亮學歸休
琴書靜好風生座,水墨稀微月滿樓
自笑文章眞瑣碎,誰知身世是浮休
歲月悠悠如轉燭,江山渺渺欲登樓
吟詩每向三年得,鍊句何曾一日休
縮手平居應獨我,抗顏當世敢爲師
山林長往無巢父,禮樂重興在后夔
積功只在三冬學,垂敎當爲百世師
群處雍容須蕩蕩,獨居齋慄要夔夔
自値版圖多被盜,便從鄕校獨爲師
三苗已格舞干舜,庶尹方諧擊石夔
先登宰府頗爲愧,同拜政堂何更云
五木逢秋稱有實,三韓自古重斯文
遇興題詩無俗氣,分憂到處慰民心
東門風雨衣巾濕,南谷琴書歲月深
孔子鑄顏明聖道,漢皇封齒記功宗
乾坤闊遠如飛絮,氷雪糢糊似老松
玉扃自來無俗累,蘚書難以與人評
桃源寂寂回舟客,桑域遙遙採藥生
推恩白日朝廷上,錫宴紫霞巖洞中
地與蓬山非異境,松如杜閤有淸風
紛紛甲第相招喚,兀兀書窓獨齶謳
石澗松蘿垂几席,氷峯苽果映盤盂
早晚異宜當自別,收藏得法尙如新
松齋餘慶猶前日,柳洞幽居接後塵
紛紛此日共徵逐,衮衮諸公方往還
太室門前石橋下,紫霞洞裡松風間
日移疏影葡萄蔓,風送淸香菡萏花
學飮象筒傾綠酒,寄懷台嶺映丹霞
世臣望重詩書澤,君子名高水陸花
歷歷廢興螢化草,寥寥賦詠鶩兼霞
辛苦歸來志從義,太平歌詠錄爲詩
朝中袍笏將三品,嶺外江山又一麾
富貴功名誰定奪,謳吟舞蹈我行移
送來佳月長風遠,炷罷淸香白日遲
自分於人無竹葉,誰敎博士有蓮花
南池荷露瀉明月,北嶺松風吹紫霞
鏡裏光陰頭似雪,酒中天地眼生花
自憐持傘乘微雨,無復登樓詠落霞
過客紛紛方縱靶,居僧寂寂獨觀書
地藏寺裡吟哦後,天水門前邂逅初
日照荷香淸入鼻,風涵松影冷搖身
何曾夢裡能遺世,祗喜生涯已離塵
謾向平時游病目,偶從今日著衰身
千巖競秀雲連塞,二水同流雨洗塵
雨過溪淵勢漸殺,秋近峯巒光更濃
木有連枝願封植,玉如成器在磨礱
蓮池翠蓋欹千柄,稻壟黃雲作一堆
負郭良田誰得買,對花長句自難裁
德政在綱寧有亂,陰陽順軌敢相凌
松枝雲薄靑仍秀,溪水風微綠更澄
頒氷不及庸何害,畏熱尤深自可憐
曼膚多汗憂三伏,病骨偏酸臥幾年
風定聞香應洒落,月明看影更紆餘
元公茂叔明吾道,智者禪師演佛書
目昏重視難成字,身困初興懶下床
碧柳綠煙搖里巷,靑天白日照康莊
一首新詩才脫稿,數莖衰髮不盈冠
風窓對竹居何陋,雨沼看蓮興未闌
炎威尙熾猶乘勢,涼意方生未得權
碧柳引風吹瘦馬,綠林遮日護新蟬
首座影邊堆藥物,普門聲裡落燈花
如論厚意師爲最,每向殘生我自多
操縱化工元自在,支持老物儘艱辛
雖慙亂世無高士,却幸淸風是故人
鶴去樓空心苦楚,蟲鳴燈暗鼻酸辛
霜凝火甑聞丘老,露滴竹枝思越人
沈潛池沼沐雨露,搖蕩水面如平途
人心自古鶴州錢,得壟望蜀雙眼穿
雋味滿盤堆錯落,老生隔壁飽芳鮮
褰帷將出羞還止,擧酒初嘗喜欲顚
一夜狂風甚無謂,四郊多稼末如何
致君學術猶迷路,本祖恩情似決河
韓山後學貪如病,柳巷先生老漸狂
蟋蟀堂前風細細,駱駝橋下水茫茫
揷水碧筒元正直,翻風翠蓋儘悠揚
濂溪地爽稱光霽,華嶽峯尖隔渺茫
一雨盆傾驚客夢,衆川甁瀉斷人行
雖然玩物志不喪,祗是正心功未精
雄如萬馬磨刀槊,細似孤鸞入管絃
敢遏衆流成鉅海,祗憂多稼沒平田
霜雪自然逢皎日,塵泥或者汚淸流
揚雄寂寞終投閤,杜甫行藏獨倚樓
四方雲氣似牢閉,數日雨聲如苦吟
楊柳垂絲藏洞口,莓苔濯錦滿庭心
捷音蕊闥方來獻,殺氣菁川尙未除
馬汗欲乾彈狀上,狗功難少發蹤餘
退食委蛇自廊廟,答書倉卒在庭除
昇天府裡無居右,矗石樓前不數餘
虹流華渚祥猶襲,鼇戴神山舞欲狂
瑞日曈曈臨海宇,慶雲靄靄繞宮墻
欲與菊花將隱逸,回思柳絮似顚狂
世途渺渺頻脂轄,聖道明明獨面墻
吹毛共駭方求疵,刎頸堪憐競結交
雲擁炎威蒸趙日,雨拖涼意入韓郊
天時人事相參贊,國用民生共夾持
老病食新香齒舌,古今言利析毫釐
一生濁氣雜淸氣,數片白雲聯黑雲
今世尙傳良鏡賦,何人能改拙翁文
把筆有時驚驟雨,倚窓終日看行雲
翼儲自合來黃綺,勸善誰能後子文
高深寧及心山海,翻覆端如手雨雲
三峽星河工部句,中州布粟子長文
掃除酷熱酒初醒,探借嫩涼詩忽生
秋穫殊乖老農意,夜談偏動舊游情
狂欲詠歸鏗爾舍,氣從集養浩然生
十年燈火是陳跡,一片江山無俗情
百姓不知天作合,一人有慶國無疆
箕封遺業山河壯,松岳明堂曆數長
雨似跳珠洒淸簟,荷如傾蓋滿平池
致身福地將忘世,失脚危途政駭時
黃兔以來雙眼在,白頭危坐一心煎
石崇蠟炬今安在,元載胡椒世所傳
誰知考索群書後,自値呻吟數載餘
少日斲牕殊窘迫,老年監館似容與
多病比年催我老,太平盛世荷王明
叨居翰院陪群彥,謾說儒冠誤一身
只恐心源昧形影,須知物像動輝光
蛩聲滿枕夢魂冷,燕語隔簾歸意長
桓圭衮冕非閑適,旨酒嘉肴謾讌娛
黃鶴樓空詩尙健,白鷗波遠計何迂
寧容俗物能相敗,自信嘉賓可與娛
二典堯天依舊大,七篇鄒國至今迂
終始功名天所賦,平生義理日爲娛
翮雲不怕乾坤闊,蹄鐵何妨道里迂
制誥褒崇天語密,朝廷覆燾海封淸
病求藥物來醫老,閑閱軍容報禍萌
老婦起占雲向處,病夫臥到日生時
忽聞鵲噪有喜事,遙望鳶飛思引詩
白頭末路如賓退,丹懇前朝欲主盟
一枕風聲秋榻冷,四簷雨氣曉燈靑
紫上金鋪苔稱意,白生虛室月分身
自知梧野難逢舜,豈必桃源可避秦
簷下白雲來別洞,甁中淨水瀉通津
忽然過我移時語,識者爲誰擧世嗔
雖然有欲人能制,祗愛趨時我故歌
飛九天時雲浩蕩,蟄重淵處月婆娑
早識頭顱當異列,獨司喉舌已無隣
周旋理亂多從義,別白忠邪少混眞
芋亭野客纔居後,星邑樵翁屢在前
老病不歸寧免俗,追隨已絶盡登仙
精神頤養吟餘驗,名利驅馳死後休
自負曹參當入相,人譏李廣不封侯
三關直指巵無底,百折忠心水向東
每思夜話孤燈耿,不耐秋吟四壁空
殿踞斷岡連突兀,門臨大野壓微茫
從知絶景增豪氣,可𪚥高科覲耿光
雨歇又來山變色,風吹欲止草生香
盤飧淨潔吾恒飽,筆陣縱橫世莫當
小詩題罷心何快,好語聞來耳亦淸
只被虛名難自在,倘容殘喘見昇平
風月徘徊淸苦律,乾坤混沌黑甜鄕
沈酣雲夢平生足,賡載唐虞至治香
白髮高秋心更苦,靑山落日跡逾淸
孔明付托何寥闊,靖節歸來已太平
最喜星軺通僻遠,敢將壤奠效埃涓
遼前宋後交馳日,元北明南兩立年
蕩蕩乾坤空送目,悠悠身世苦搔頭
潛心直欲參無極,壯志還如觸不周
心游禮樂重興際,身在江山欲盡頭
處己自難貧且賤,待人誰不重兼周
豪氣何曾妾換馬,道情還似子非魚
雲煙暗淡埋靑嶂,樹木參差際碧虛
石榴結實紅浮日,梨樹開花白映空
天公用意誰能料,世道關心我自窮
松樹千尋凌碧漢,梨花數點落蒼苔
悠悠送日還多故,咄咄書空又幾回
暝鳥呼風故宮樹,晴魚跳日藉田池
彎弓老將鷹前立,佩酒豪奴馬後隨
頗信書空多怪事,謾敎驚世有虛名
東南大海三韓近,西北長天萬古傾
水流晝夜堪明道,山有神仙摠得名
政愛草茵煙外展,尙憐荷蓋雨中傾
功業難成頭似雪,歸休未決手無金
草蟲伴月長欹枕,塞雁拖霜獨擁衾
誰知入面虛明處,著此大平衰老翁
淡蕩碧空行白日,婆娑綠樹起淸風
天低鄕里雙魚斷,月冷星河一雁橫
詩稿將成吟又改,燈花欲落翳還明
少日賦傳希有鳥,老年說著不祥麟
楚囚吟苦猶思越,孔聖名垂尙在陳
自來黃紙功名薄,已矣碧臺歌舞稀
天命赫然方北伐,臣身蕞尒却東歸
靜坐軒窓心㝡苦,舊游樓閤氣猶豪
謫仙才逸鳴唐李,處士名高繫晉陶
況有主人含雅量,宜令老者散沈憂
歸來乍似華胥夢,嘯詠俄驚汗漫游
佩印自誇遊六國,乞墦誰識泣中庭
月圓月缺頭垂白,山近山遙眼共靑
山川秀氣扶英傑,翰墨虛名近滑稽
自擬拾遺游錦里,誰招供奉飮琴溪
詩句短長皆放膽,衣冠雜遝且低頭
仙游或是狎靑鳥,漁隱誰能盟白鷗
道心微着毫端判,物像妍媸鏡裏懸
漢室有人羞噲伍,孔門諸子羨回賢
入居只辨邦危亂,隱見還從道有無
治世棲棲爲棄物,衰時赫赫踐亨衢
心狂素信錭龍易,足病方知跨馬難
刈稻野莊嗔僕倦,讀書山寺念兒寒
愛閑高枕悠悠甚,避謗吟詩戛戛難
夢裏猿吟蘿月白,望中鴻去海門寒
六月霜飛人有怨,三冬雷奮國將危
豳風愷悌初因物,艮掛光明只識時
又嚼海魚來自遠,絶勝鼎肉截如肪
座中日轉頻移席,樓外山橫快倒觴
但將功業爭高下,誰把光陰惜寸分
鳧短鶴長元有種,牛牟駝𡇼各成群
承旨傳宣頻出入,將軍張勢欲扶持
庭中振鷺靑天迥,殿上呼鷹白日遲
石矗聯峯似屛障,煙沈平地失閻閭
永陵影殿松侵戶,文廟儒宮草映除
始讀唐詩從短少,端居梵刹寄崔嵬
似聞寧越頻來饋,欲泝驪江初發醅
市遠盤中兼味少,天陰榻上兩眸昏
疎疎小雨映高樹,淡淡斜陽明遠村
身居箕國樂幽獨,目注鍾山歌大平
萬壑龍吟吹玉笛,三峯鵠峙聳金城
雲斷夕陽低塞外,風狂野燒上林端
蕭蕭鞭影長亭遠,耿耿燈華小屋寒
釋典儒書雜難整,道情人欲忽相猜
落花風細思禪榻,明月江空夢釣臺
平野鷹韝霜後脫,長溪蟹火夜深明
山川傍海東南豁,星斗滿天西北傾
乍出微聲分黑白,已回和氣滿玄黃
禪關雷電連宵作,敎海波瀾盡日揚
焚膏繼晷昔不足,養性事天今有餘
禮樂周公思以得,簞瓢顏子實如虛
美食滿盤傾翠鉢,高軒塞路倒金尊
雲離雨散已無跡,日往月來空斷魂
昂昂泛泛終安適,唯唯悠悠祗自傷
風葉亂飄山已紫,霜枝靜秀菊猶黃
峯巒似畫疊橫翠,日月跳丸更代明
玉樹風儀徒自秀,江都地勢豈曾傾
畏讒成病應銷骨,遣悶沈吟欲斷魂
碌碌趨時忘素意,悠悠望道向天原
鄒國闊迂論養氣,楚辭哀怨賦招魂
懷材未必成奇器,志道何曾入大原
先進摧頹將乞退,後來尖利苦嫌藏
鋒磨烏玉滋如露,跡印華牋淨似霜
苦嫌逐法情多變,頗信忘形志自寬
或因釋子談三際,每見儒生叩兩端
淵明一醉非偶耳,正則獨醒今渺然
紅葉野禽相上下,黃花寒蝶尙牽聯
羹墻耿耿如一日,宇宙悠悠今六年
僧影燭光迷殿閤,雁聲秋色遍山川
吟哦暫輟乾坤窄,坐臥不便風日寒
就濕回乾心懇惻,養生送死禮凋殘
欲頌大平添樂府,更將淸白繼名家
雲收南嶺松浮影,霜落東籬菊有花
老嫗往來如走犢,病翁思想寄飛鴻
僧窓歷歷松杉下,佛界依依洞壑中
忽然欲去誰能止,雖有所求非甚難
達理不須工翰墨,持身只在重衣冠
衰髮驚秋成老醜,苦心憂國保初終
我今竢命夫何慮,爾輩持身且盡忠
如今存者無多子,忽此依然是兩翁
黃菊滿籬微雪後,靑山當戶淡煙中
北里茅茨傍崖谷,五更方起夢回初
無災無害行今世,希聖希賢讀古書
可人政在桑郊外,匹馬相尋菊澗邊
幸是此心忘物我,更從何處覓神仙
障撤自知無內外,蜜甜誰復辨中邊
文章未必皆邦傑,山野由來卽地仙
強拈敗筆題新句,忽値高軒拭小盤
墻下菊花黃更嫩,屋頭松樹碧仍寒
我有蒼頭久棲息,今垂白髮欲流亡
輿情休戚更何問,戶口盛衰尤可傷
閉門不欲聞新事,落筆無端賦古風
物色自寬詩格窘,道情終薄世緣濃
唐虞禮樂分官守,孔孟詩書達性情
化惡鰐魚從海徙,召和鳳鳥在岡鳴
久信此身叢衆苦,更憐斯世本多艱
神仙共託齊人詐,富貴無輕范叔寒
反觀曾記庭前草,請祝唯憑海上椿
心地功夫磨似鏡,詩家材料積如薪
不時只恐書災異,無實深慙壓搢紳
陵室漢唐難比擬,經筵堯舜政敷陳
直趨陵下成雙拜,暫入庭中接一言
文體生疏意難盡,筆鋒端正勢何尊
苦心耿耿聞鬪蟻,陳跡團團學磨驢
出岫片雲天浩蕩,半牕初日樹扶疏
封彊橫亘三千里,宗社綿延億萬年
獨喜老衰蒙異渥,共瞻豪傑滿華聯
豈意一朝霑茂渥,又從兩府躡華聯
風涵翠幕褰天宇,日映金杯灎酒泉
當時氣焰壓諸子,今日官階無大夫
再任政堂非獨我,後來縫掖或猶吾
眼光的歷如星墜,骨相權奇絶代無
已信儲精來月窟,行看弄影踏天衢
再拜壽觴春滿座,半懸仙樂月臨峯
太平有象從容甚,垂老無心寵渥豐
陽月嫌無行旣望,陰精有蝕是惟常
王風禮樂何蕭索,客枕江山自渺茫
一燈花落風聲急,四野雲低曉氣寒
豈惜丹靑供黼黻,尙驚閶闔叫琅玕
對坐鏡中鬚帶雪,拆開牕下眼生花
都堂禮數同而異,案牘行移整復斜
虛明藥室分群物,呑吐燈光照二更
聲振柏臺風采秀,影歸柳洞月華淸
大醉肯嫌多亂語,殘年只合謝明神
南山松古風聲急,東嶺雲收月色新
自言垂老更一戰,誰識行年今七旬
尙父鷹揚專節制,將軍虎闞奮精神
聞說黃龍曾躍日,流傳白雉幾經年
島夷竊發誰能遏,國主羈囚自失權
作頌政當歌聖主,著論寧復命潛夫
爐灰漸冷吟猶苦,窓日微溫病欲蘇
況是戰場爲死地,可知同室與比隣
中年疾病徒嘗藥,末路功名似積薪
兩眼昏花難寫字,一心氷炭且題詩
掛帆蒼海有時濟,對酒碧山終日思
未有全篇可傳世,徒能押韻豈爲詩
流觀或復參佳處,偶得誰知勝苦思
兩江襟抱儲風氣,列嶽盤旋護國都
自古有書名六錄,在今何處的三蘇
朝廷若是行仁政,禮樂終然復古風
日月明明臨佛殿,乾坤蕩蕩繞王宮
待漏宮門心耿耿,揮毫詩句興悠悠
蒼梧煙日空瞻望,紫陌風塵謾滯留
禮備情文感神道,銘陳功德示臣隣
舞仙峯下瀦流水,獅子林間絶點塵
螢燭增輝酬大造,山河誓冊記微能
報恩田土施三寶,學道機關非二乘
剝去昔曾餘碩果,復來今可見潛虛
春生祗在堅氷內,陽動方知大極初
一心慕化向松岳,八角受朝鋪錦茵
重譯懽然無擁蔽,獨行久矣備艱辛
豈意會同飛玉斝,更敎歌舞擁文茵
夜深銀燭紅粧亂,風動瓊花白髮新
梨嶺南崖盤詰曲,淸城故宅聳嶙峋
園林未必長無主,土地由來自有神
日光穿漏陰將散,山色分明霧已除
鷹與鵾鵬落雲漢,犬從狐兔滿郊墟
多病小臣吟臥榻,少年諸將擁行窩
巧霑衫袖冬天雪,爛映笙簫春日花
未向近郊躬接駕,聊從陋巷頂無巾
陳雲古樹風聲絶,小雪空村夜色新
禮數謹嚴皆奉命,班行肅穆欲生香
明知法制隨時異,共說權綱比舊強
寇似疾雷難掩耳,身如傷鳥尙驚心
谷中頓覺無煙火,歲抄那堪窘雨陰
謝恩再拜誠彌激,乘興孤吟趣自長
冢宰深杯如海大,先生小器便風狂
由來地禁華筵盛,始信家貧素食難
藹藹慶雲籠殿閤,曈曈瑞日照杯盤
諸臺振吼仙郞入,兩部鏗鏘和氣凝
已信風雲方會合,故敎日月更恒升
況是初筵方有秩,寧容隅坐却求安
古今三達尊爲貴,天地一儒生甚酸
故敎飛雪知時節,已見豐年兆吉祥
銀海無涯波起伏,瓊花到處朶低昂
山北松風聞夜雪,城南芋火畫寒灰
凌空每羡公飛錫,就海多慙我執杯
肥肉泣脂如禁臠,香醪醺骨儘風流
靑天蕩蕩臨金穴,白髮蕭蕭聳玉樓
一尊相對情無極,萬事都忘境自幽
雪落肯憂成酒困,月明還訝惹詩愁
詩酒追隨盡豪傑,風花比興更淸幽
懶談碧玉畏招謗,閑捻紫簫吹散愁
快意更參箋註外,洗心元在氣機餘
山光排闥含微雪,日色當窓轉大虛
簞瓢每擬閑中樂,絃管猶驚夢裏喧
謾向殘年尋聖域,何知大道出天原
伏波可用寧終退,大樹無言儘可方
頗愧老生身尙病,漸如降將氣難揚
何曾覓對渾無迹,到得成章欲吐肝
海屋添籌如岳峙,邦基垂統似盤安
天光屋漏朝吟苦,物色詩聯野興忙
臘月梅花將欲動,歲寒松樹自難藏
自喜升平詠勤苦,誰敎疏懶亦奔忙
興來送客游天壽,朝罷尋僧到地藏
美玉良金誰不識,浮花浪蕊謾相干
斯文共荷玄陵澤,擧世皆驚白屋寒
當世流傳三口實,老年行止一頭陀
寥寥蕭寺月中澗,渺渺蓬山天際波
欲爭玉屑歸詩榻,已作瑤臺擁酒筵
頰上雙紅浮喜氣,臘前三白頌豐年
處士竹松猶有經,先生芋栗豈無園
巧偸豪奪還遭聒,靜坐沈思欲省煩
作配漆原生婉婉,貽孫權室至多多
良田歲入吾猶飽,忌席僧齊誰敢譌
豪傑滿堂心似棗,老衰陪座鬢如絲
十年燈火有今日,千載風雲當此時
只宜扶杖趨靑鎖,安用連營擁碧油
負絏燕京雲雨散,臥碑蕭寺歲年悠
自憐衰病心無力,欲辨形聲字盡譌
細嚼盤飧堆玉食,再傾宮醞灎金波
必稱堯舜陳言在,欲學夷齊吾道非
豈有朽衰堪重負,由來寵利足危機
強拈禿筆情初放,忽見新詩語頗溫
曲巷冷煙遮甲第,斷崖殘雪似山村
雖然我國從前冷,共說今冬比舊溫
坐對送靑山入戶,行看成碧柳搖村
歸來舊識多黃閤,寂寞幽居長綠苔
不是我公誰迓勞,只令諸子摠賢才
明窓兀坐冥鴻去,健筆頻揮渴驥奔
素髮赤心憂社稷,靑天白日照乾坤
諸公臺省聯群玉,累世衣冠照兩班
歌扇塵飛明月曲,舞衫風動綠雲鬟
半夜骨酸難自在,百年心苦欲如何
春風已種垂門柳,秋雨曾牽補屋蘿
漫與詩篇編不盡,相逢樽酒飮無何
江間鬪勢誰孤石,松上施容我女蘿
愁緖逐風飛絮亂,詞華如刃發硎新
看雲變滅身無主,對月婆娑影亦人
晉相自尊寧仕宋,韓仇已報可封留
赤松鬱鬱寒雲晚,碧柳依依細雨秋
漸見華風動暘谷,行敎富媼產精鏐
臘天雪落氷生襪,遼海雲低浪入舟
眉間喜色生心火,掌上明珠作眠沙
箕國蒼涼浮出日,鍾山縹渺映飛霞
一夜新懽君自幸,半年佯熱妾何知
凝塵漠漠同心結,大地茫茫比翼飛
韝鷹颯爽神何逸,錫馬權奇勢欲飛
累世寵光今更煥,三公峻級古來稀
姓字濫登群玉府,官銜直似百家衣
人言石室山陵固,誰識松風澗水悲
客室朝飧煩尙食,僧窓夜宿借禪衣
文章梗澁終何用,歲月崢嶸祗自悲
恩門忌旦猶忘却,甚矣吾衰又倍前
街柳嫩黃初得雨,嶺松疊翠欲浮天
行看纈錦迷人眠,敢把寒灰比我心
祖殿淸香連梵宇,帝觴餘瀝洒儒林
誰知楚漢紛爭際,自是唐虞揖讓餘
萬丈風塵迷客路,一區山海擁吾廬
有意朝天還縮坐,無心詠物又新詩
安貧家法何曾變,遣興天才不足奇
一刻亦長難忍若,百年雖好視爲輕
詩書有味人將老,天地無松物自生
貴賤雖然由趙孟,質文須要備殷周
春風桃李媒狂興,夜雨江山動舊游
生風策轡徐還疾,蔽日旌旄慗復斜
聯獸麾禽無或逸,斬鵬摧鳳匪徒誇
人如逝水那能止,客與浮雲忽已空
以酒爲名還作累,闔家待罪幸論功
大臣去就關時勢,病客吟哦非世情
風動春光方澹蕩,日高天色乍澄淸
誰知敝蓋將埋狗,我惜淸城亦獻鷹
如買高名金至斗,將逃亂世酒如澠
誰將晉竹連陶柳,自笑皮桃擬宋梅
榴葉未抽方日照,梨花欲落有風來
敢謝乾坤從我欲,儻無風月與誰歸
閑中今古同涵泳,夢裏功名足是非
綴文每擬題黃絹,得句還如倒錦囊
欲與神仙游洞府,那堪宰相坐岩廊
名從周耜能開室,字與毛錐已處囊
博士相從游壁水,談僧每折向風廊
普門韻釋欲復舊,牧隱老翁方投閑
千里求文敢自外,諸方仰風無少間
風定餘花猶自落,雲移少雨未全晴
墻頭粉蝶別枝去,屋角錦鳩深樹鳴
了了明明非是極,昏昏默默亦云偏
蜂屯蟻聚如無地,魚躍鳶飛自有天
未必他年無具眠,只憐今日要全身
所催芳草遙連巷,風送飛花亂洒茵
微雨疏疏滿窮巷,斜陽淡淡照高林
居閑筆墨工夫熟,興逸江山氣味深
更從鷄國文章始,欲究猊山紀纂餘
用事紓情多典雅,模形鍊句少荒虛
一朝倂得高軒過,百歲難圖晚景宜
花蕊蜂鬚風細細,芹泥燕嘴日遲遲
天陰欲雨連山暗,花落猶風掃地無
放膽幾年揮筆札,乞身何日向江湖
登科早歲攀丹桂,拜相今朝近紫宸
錦瑟歌聲應駐日,萱堂喜氣欲浮春
誰能草創仍修餙,我自顚狂只詠吟
𪚥𪚥餘花含淑氣,淡煙斜日弄微陰
誰識牧翁今日興,高樓百尺壓塵宸
典衣沽酒精神暢,岸幘臨風氣像閑
兩代政堂依日月,三重食邑領春秋
庭閑蘚色將侵戶,簾薄山光欲入樓
有誰竊弄施威福,獨自橫行似滑稽
粲粲衆星分內外,明明兩曜迭東西
綠蟻傾來浮喜色,黃鸝飛去有遺音
落花芳草迷深巷,淡日輕煙弄薄陰
夢破小窓甘寂寞,興來敗筆掃縱橫
孔明付托丹心在,靖節歸來白髮生
擧止䀚藏形貌古,精神秀發羽毛微
千年華表柱頭語,萬里白雲天外飛
溟濛窓外藏山岳,點滴階前送澗泉
濕盡酒帘添得醉,洒來茶榻罷參禪
智慧空華知上發,根塵世界覺中生
重重帝綱眞同體,的的禪宗可杭衡
庭闈定省難携去,門巷啼號欲往追
母子至情基帝命,邦家大業本民彝
戒器完時修二懺,藏經轉處被群機
雷驚白日初麾塵,花散淸風未著衣
丐我薦書司貢擧,李唐遺俗至今傳
前知禍福存三命,曲盡低昂付五權
丹靑野史思才子,黼黻朝儀憶老儒
濃似春雲甜似蜜,淡於秋水軟於酥
不患後生無具眼,由來多獲在良工
精金發彩披沙際,美玉韜光抱璞中
道德光輝垂百代,文章氣焰屬三台
名藏史館難磨去,志在儒流欲挽回
自負閑中宜打睡,誰知夢裏亦吟詩
雲行渺渺靑天闊,地僻悠悠白日遲
不獨高標輝閥閱,由來大筆擅文章
鳳池雨霽恩波灎,螭陛天低瑞日長
苔痕浥雨門庭靜,樹影涵風枕簞凉
戀主每於丹鳳闕,愛賢如彼白駒場
從容退讓誠非易,宛轉營求斷所無
樽酒老年寧復壯,田園今日亦將蕪
律呂相生有淸濁,韶鈞無譜自高低
絲音忽聽王封魯,肉味那知子在齊
詩如鳥爪宜爬癢,山似蛾眉又帶愁
遠岫平岡多醞藉,長篇短律或風流
衣鉢有傳應愜望,宗門復振可開懷
共瞻雙鳳飛丹穴,誰數群龍出渥洼
將尋聖域見文章,欲免夷風配華夏
望望然去將浼焉,汲汲於名猶利也
天道冥冥名不得,太平煙火是君恩
綠蓑衣自宜於細,紅壁書應久矣昏
神仙已遠誰靑骨,天地無窮我白頭
頗信殘年如上瀨,可憐當日欲東周
自從鞍牘有洪武,誰道衣冠非大明
病鶴棲松形慘淡,長鯨戲海勢縱橫
不知三字終何意,仕則相違已則隨
入省坐朝聞政事,封君就第掌文詞
不識田家今足未,遙憐飯餌已吹香
驪江水漲山平遠,馬邑雲低海渺茫
眼明偶爾得佳句,心淨依然聞妙香
名利有時終爛熳,江山到處轉蒼茫
簪花坐客低頭處,盤果門生促膝時
急管繁絃風細細,紅粧畫燭夜遲遲
鹿繒錦綉豈容雜,美玉碔砆元不齊
自恨奪胎乏丹藥,誰能刮膜用金鑱
誰識國風隨世變,自慙心力與年衰
鶯啼錦繡花藏塢,魚躍虛空月滿池
耳具聰明心獨苦,形容枯槁氣彌振
朝廷法制如金玉,臺閣文章似鳳鱗
從事揚翹游田第,督郵屛跡隱煙寰
結交衆寡非由外,論品高低自有間
簡冊蠹魚晴後曬,庭際鳥雀靜中喧
相思何似頻相見,至簡由來御至繁
問疾自甘遲慢罪,積勞須及大平期
閉門白日那辭酒,滿榻淸風好賦詩
爭先恰似爲雞口,諱死還如食馬肝
風細一窓蓬鬢白,山深五月草堂寒
自了三生皆是夢,誰從七處更徵心
忘機只合消長日,演法應須惜寸陰
山色滿窓鶯語滑,悠悠情興𪚥𪚥𪚥
奕秋敢保心思鵠,梁惠曾聞目送鴻
不怪欺渠一村陋,何從知我兩襟期
華哉病齒能嘗肉,偶爾枯腸又吐詩
針水綠秧長幾許,經春赤地沃應難
少年往往思投筆,多病時時欲掛冠
題目忽從堂上墜,精神已向筆端生
丹靑後素成群綵,羽角旋宮振大庭
記得五言聯百字,還能一擧側諸生
持衡貢院掄多品,獻壽浮階壓廣庭
𪚥𪚥老妻言㝡苦,忍令佳婦恨彌深
治容伐性如揮斧,正己持家似鼓琴
生前絶類風中絮,死後徒爲松下塵
淸儉陰功當有報,奢華素議必相嗔
天公豈誤蒼生者,病客其如白髮何
點點偏宜洒朝露,絲絲更好映漁蓑
爲是旱深多輟耒,故能日晏儼垂衣
驅馳輕捷今爲重,節制精明古亦稀
敢期老境如歐趙,大作東韓會老堂
閉戶綠楊春興靜,枕書黃鳥午眠涼
肅拜主司榮罕比,傳臚唱榜喜難言
欲隨父老同扶杖,擬賀昇平共置樽
綠陰黃鳥山當戶,細雨淸風酒滿樽
當世安危都不管,斯文興喪更何言
日月違顏才咫尺,白頭流汗走西東
尙資神化新邦命,陰騭人倫作聖功
道喪誰曾知孔子,夢酣時或見周公
古今萬事日趨下,晝夜百川流向東
已知爍骨炎蒸近,預怕全身瀋汗流
參贊神功誰得識,屈伸妙理自難求
照鏡孤鸞時對影,益齋七十九秋風
更難榮養頭渾白,只喜浮生頰尙紅
只應聒耳都官路,夢裏猶驚浪打江
晴苑鶯啼何恰恰,煙簷燕語自雙雙
坐臥只多消白日,閑忙相伴過靑春
皇都書榻已如夢,僧統藥爐初見親
中庸政好皆言是,末減何容更斥非
只惜斯文關世敎,亦知吾道自天機
心淸漸寬輕無垢,眼暗偏欣淨不塵
嬾向陶朱謀速富,甘從曲逆困長貧
蒼苔滿地人來少,誰領靑州舊布衫
一代敎興還寂寞,兩碑文拙強鐫鑱
應是短髯今已白,暮雲春樹意難裁
餘生眠食多閑味,浮世功名足冷咍
人言老物遭譏甚,自道今年造語工
月脅星心綵毫下,豹胎熊掌錦筵中
誰敎晚景爲狂客,自有涼風可老翁
蝶入菜花微雨後,鸎啼柳葉淡煙中
雲容自薄日將漏,雨點更疏山欲晴
老矣可從元亮醉,淡然還似伯夷淸
忠固有餘寧畏死,禮如蓋闕是偸生
閑知芳草尋常有,靜愛浮雲自在行
已知寡助親皆畔,況復同盟命不來
騏驥風沙千里路,蛟龍雲雨九天雷
靑瑣闥開天蕩蕩,黃金榜出日曈曈
傳臚聲裏忠心激,拜舞班中喜氣濃
顏厚九牛皮尙薄,身輕一蟻力俱微
舊遊雖在心皆變,素願難酬道已非
少年便作多年別,何日還尋昔日盟
華谷雲煙供嘯詠,松山歲月老功名
休休自昔無他技,了了吾今識正宗
摠道氷湯皆是水,謾言桃李不如松
故交佯熱心皆冷,否運終窮命豈通
山岳忽分初罷霧,園林自寂更無風
箕穎高標企巢父,河汾舊學鄙王通
自憐濁水不見月,誰道長松必有風
學士幾番迷日賦,擧人壹是幸天時
誰知尙有多生習,自負曾無半點私
冢宰當中眞盛事,諸生在下摠雄材
已將丹桂初題目,不用黃金更置臺
殘生豈望光閭里,弊止還堪作畫圖
夫婦共筵情爛熳,兒孫分坐色怡愉
多病牧翁年最少,乘除自有彼蒼蒼
露葩粲粲迎朝旭,霜葉離離映夕陽
飮食起居皆在我,閑居自適興無窮
炎威見爍雖由外,藥味能攻是理中
攻邪未必無他策,只喜田家氣味眞
金谷咄嗟非所慕,南山蕪穢亦堪嗔
衰老幸然安所遇,炎蒸得此樂忘憂
抽毫絶句閑來寫,滿架陳編爛不收
煉丹有鼎學九轉,落筆成章名百憂
水出谷中溪已漲,雲行天際雨初收
松山萬古傳詩卷,鐵洞三菴少竹軒
激勵後生風采遠,依俙前輩典刑存
謾說誼才爲帝重,可憐遷史有甥傳
遙岑點點如橫嶂,細雨疏疏欲洒筵
注目方知兩東去,滿天陰醫四方垂
眞如航海梯山日,政是雷屯雨解時
禦冠餘風振疆場,愛民深澤浸閭閻
忽敎耆老驚先逝,謾道英賢屬具瞻
浮生酷似長流水,流到天東回幾時
壯歲繁華紛滿目,殘年寂寞獨支頤
醉倒不知身尙病,狂言自合夢猶驚
階前細草塵沙淨,屋上長松風雨鳴
灎灎玉杯傾竹葉,深深銀鉢吸瓊花
宛如明月雙溪水,絶勝淸風七椀茶
柳絮風狂三業罪,銀山壁立一團疑
肌膚不露威儀肅,口腹如虛性命危
門生今日來爲主,馳獻那知出野莊
故國蒼蒼擁喬木,群峯渺渺掛斜陽
財成輔相終人力,玉燭調時見太平
日出如山那得久,堂深照座獨能明
想看荷露池波靜,記取松風澗水鳴
了了此身爲我累,悠悠無事可吾生
君政思親吾乞退,秋風準擬共揚舲
移居只恐爲淮枳,慱物何須剖楚萍
誰識白頭林下意,每逢新味愧先嘗
愛君𪚥口非良計,避世頤神豈病狂
縱意尙難消永日,修容敢擬玷淸時
虛堂白髮中央坐,高樹淸風左右來
頒氷曾荷君王賜,又是脫巾磐礴時
闕下鳧趨長入夢,筆端蛾濕謾題詩
不知飛輓何時已,坐擁貔貅十萬兵
老去儒冠倍迂闊,年來世道失升平
舞干自致三苗格,白髮書生討古文
德動天時無不化,威加海處更何云
忽敎衆卉爲宮樹,豈意華堂敞御筳
位正長秋方毓慶,詩陳樛木已稱賢
寶座天臨雲藹藹,華聯景從日曈曈
鷹巖高壓駝橋水,龍岫低承鵠嶺風
一點何曾恨枯稾,我今三嘆杜陵詩
乾坤蕩蕩山河改,門巷寥寥日月遲
故知氣候無盈縮,況是朝昏有短長
稽首乾坤蘇病骨,甘心魚稻補衰腸
忽値西風吹面急,何曾白髮與心長
江山不識供誰眼,氷炭無從置我腸
自慙雨露蒙恩久,誰道江山引興長
利勢風波一投足,淸親山海九回腸
知渠爛熟還如腐,政爾𪚥甜得所歸
出壑氷應置寒露,帶霜楓已照斜暉
賦詩刻燭才何疾,勸學興文意甚佳
渺渺紫霞光射席,層層寶樹影侵階
自知病骨蘇來快,誰導炎官代尙留
夢澤披蓑何渺渺,巴山翦燭亦悠悠
五更已好聞簷雨,一葉頻驚落井梧
自負此心如孔孟,誰回世道復唐虞
萬壑淸氷照銀海,一杯湛露在金盤
欲圖水穴吟携筆,謾想楓巖坐不冠
獨對圓通躡蓮葉,却從廣濟借荷花
浮雲浩浩隨風轉,小雨絲絲帶日斜
誰敎體用還成對,授受由來是作家
北牖臥時風動葉,東軒坐處日臨葩
森然禹貢山河出,忽爾虞書禮樂回
靑嶂周遭初日上,綠林蕭爽小風來
村居自分無相報,天語何曾得細知
獨立殘生應是我,重興盛業在於誰
人情好惡看時異,天性純眞發處微
索飯啼時情爛熳,啖瓜行處色愉怡
風靜山梨時自落,秋深庭蘚爲誰生
道存五就知伊尹,功蓋三分憶孔明
誰向海濱能制敵,我聞山路亦無人
比年憂病存殘喘,自古安危倚大臣
每因憂雨多崩陷,故値秋風旋補塡
柳洞幽居閑有日,松齋餘慶至如川
出游大畝危峯下,酒興詩情滿海東
芳草和煙方暗淡,輕陰弄日尙曚曨
旌旗影裏山無盡,鼓角聲中夜易分
之死忠心如皎日,此生高義薄層雲
恨殺道情猶斷續,從敎世事自蹉跎
雨頻庭蘚生將遍,風急園梨落已多
萬木怒號風有力,千山望淡雨無聲
漸聞枕上來簷語,剛壓窓間𪚥𪚥𪚥
豪富由來多積畜,貧窮無以慰呻吟
白頭自信魚依水,丹懇誰知鶴在陰
一朝風急俄墔朽,留得半身將問天
忽使啼禽難𪚥在,定知行蟻怯夤緣
尙念大臣宜在位,未聞諸子敢齊名
國家氣脈思培養,門戶聲名戒滿盈
坐到五更生道味,吟成數句讚眞儀
山光蒼翠雲相媚,野色靑黃稻最肥
恩大如天那可報,心堅似石是同盟
秋風瑟瑟儒冠冷,曉日瞳瞳佛殿明
只把高低比頭尾,若論靈異共胚胎
在田政値文明運,澤物還同燮理才
大將指揮方得意,腐儒衰病獨含情
山川形勢金湯固,宗社威靈日月明
游觀共道此時好,局束不知何事忙
蕊國波濤風作勢,楓山巖壑雪生香
房相閤中兼杜斷,蓋公堂上見曺隨
松涵風月聲猶靜,秋入峯巒景轉奇
二老能形太平出,諸君誰踵吉昌隨
新宮拔地靑天近,廣陌無塵白日遲
今朝忽有欣欣色,不獨尋常百姓家
廢學自驚年老大,無才幸値運亨嘉
旌旗影動秋光淡,環佩聲高曙色微
日月政臨雙鳳闕,乾坤方繞一戎衣
當日愛妃無曠怨,卜年七百啓周邦
經綸彼相非謀面,忠義何人不滿腔
庭苔綠泫淸人眼,窓岫靑攢動客情
霜落鏡中年已暮,風生筆底曉來晴
自貽哲命無災害,共賀昌辰更泰平
歷歷山河扶大壯,輝輝日月照貞明
法來早識儒家味,蔬筍與之無別香
潦倒自傷謀適口,膏腴誰忌得充腸
宿雨非徒驚客耳,老夫終或順人情
隨時發興亦玩物,遇境忘懷堪養生
應憐老病摧頹物,欲慰朝昏鬱結情
對酒已知秋氣集,登樓更待月華生
將軍亦怕霸陵問,從事還嗔楚澤醒
空羨彭宣情昵厚,𪚥如太白影伶仃
里閭詡詡相徵逐,樽酒翩翩迭醉醒
月向此霄偏皎潔,我於斯世獨伶仃
浮雲流水人俱逝,靜坐高吟我獨醒
燕雁各飛難邂逅,𪚥蟾相守豈伶仃
行李自隨雲影遠,今霄誰問月華明
已過七秩尙強健,才到五旬如晦盲
名師雲集探微奧,大法風行掃險難
雨洒苔痕斑更濕,雲收山色翠仍寒
吾道興衰關國體,王風升降本民情
詩書禮樂乾坤大,日月星辰政敎明
忽然馳向東山去,梨栗從他乞得嘗
美質稟來幷物欲,良知發處卽綱常
身爲病敵難持久,心與貧安已守成
熊浦兩邊山色合,驪江幾曲月華明
已甘白髮如情願,況是靑山與目成
物理古來無兩大,風流近世有雙明
天心盡露嘉禾熟,詩眼無塵活畫成
隔岸斷煙浮草遠,漏雲殘日照江明
廟論精明如破的,兵威整肅又乘機
焚舟已使難逃去,返旆還須奏凱歸
又恨貧家無斗酒,謾吟長句望綸巾
威聲震動扶桑日,喜氣熏成撲地春
乾坤陽主丘民定,島嶼無人海賊行
秋色滿空𪚥雁影,月華流地起蛩聲
繁華雖美不旋踵,利欲𪚥輕如燎毛
閑憶少年游竹院,老因多病愛松醪
一庭雨過苔逾長,萬里天晴日又昇
膽氣崢嶸身老大,顏容枯槀鬢鬅鬙
筆鋒勁直光如射,詩法平和味自醇
燕邸氷霜隨夢遠,鴻樞雨露與恩新
風塵漠漠吹華髮,泉路茫茫繞碧山
自信一生眞似夢,誰知萬事不如閑
傾國出迎皆躍躍,閉門病臥獨依依
獸窮則攫宜相戒,我武惟揚動中機
三十一年流毒螫,幾千萬口訴艱辛
剗除外患兵威盛,啓迪中興邦命新
靑山對酒光如滴,明月登樓影暫流
共羨題橋還喩蜀,誰知詭履可封留
蓮幙笙簫臨戰陣,鐵城府院振朝綱
一身篇鉞虹霓氣,萬古丹靑日月光
相依恰似車將輔,不紊眞如網與綱
諸將瓜牙皆有氣,兩公旄鉞別生光
名傳冀野英姿暢,精降房星秀氣濃
魏闕朝回催晝漏,枯箕齕盡近晨鍾
宗祀宣尼跨秦漢,敎成胄子法唐虞
環門觀者皆深感,倚席慙臣獨至愚
聖主天臨嘉貺集,康候晝接睿恩濃
珠生滄海涵明月,霜降豐山響巨鍾
歸向石橋分馬首,入趨槐市訊龜趺
蜜湯跪進千金子,珍膳仍霑白飯奴
含糊誰吐奇謀出,喫飯吾甘雋味嘗
淺見諛聞慙寡陋,廣咨博訪荷明良
好留短晷從南照,不怕寒風自北來
遮眼古書千萬卷,澆腸美酒兩三杯
同朝群彥空相憶,受業諸生亦不來
誰肯得錢沽我酒,自知就海執吾杯
未識登高更何處,龍山落帽想豪狂
蛩聲已斷月流夜,雁影初飛天早霜
陰晴數刻誰能算,今古英雄總化塵
明月中秋立於獨,黃花九日醉無因
只得天晴騎馬去,不愁泥滑倩人扶
一心政欲看籬菊,兩耳難禁屬井梧
寒蟬短景聲初澁,霜雁遙空影又橫
靑蕊昔曾吟子美,白衣今欲舞淵明
帝觴每歲分餘瀝,明酒今年別有光
碧柳依依猶弄色,黃花泛泛更吹香
昆令季強風采秀,天高山遠野情長
鬅鬙鬢髮嗟吾白,狼藉杯盤謝彼蒼
繼述高門增煥赫,紛爭遺址絶撝訶
三韓喬木半秋色,九日黃花多露華
省堂封邑二人耳,最少牧翁今白頭
雲卷華山寒月浸,雨餘紫洞落花浮
暫枉高軒顧窮巷,孟光驚喜進梨盤
半庭蒼蘚俄留迹,八秩春風尙溢顏
風日淸酣天地闊,峯巒淨秀樹林疏
江南雲擁螭頭陛,塞北霜隨雁足書
西風日日吹來焉,何處孤舟着老夫
馬邑雲濤狂欲卷,驪江沙水淨如鋪
心與秋淸初去穢,眼因山碧更增明
誰知遇事卽遣興,自訝立言還近名
尤憐季子慈親意,普應群生大士身
殿宇重新明照地,峯巒四合𪚥𪚥𪚥
可憐𪚥草迺今茂,共嘆種松如許長
闕里衣冠殊索寞,光巖金碧亦荒涼
侍中招喚榮爲甚,在下尋思夢也非
松柏歲寒逾偃蹇,桑楡晚景轉依俙
所以喜而不能寐,庶幾來者猶可追
冠蓋風塵連紫陌,琴尊松菊敞黃扉
洛陽風氣非人世,燕塞山川拱帝京
一代豈多膺富貴,百年難再見昇平
悠悠四十年間夢,車仆馬僵行路難
幸得全歸公底恨,只慙多病我求安
宵衣旰食勞心久,春種秋收失業多
天運循環當復泰,武功成像永無訛
置散末由參祭享,含哀豈念損精神
初如敗卒失主將,漸似乳兒違母親
析事毫釐明內外,處家氷蘖貫初終
經綸業煥靑丘日,斧鉞威行紫邏風
君臣大義保全少,莫赤匪狐當道豺
白日照天霧乍隔,大山拔地雲重埋
滿朝望屬還朝詔,振海威生近海營
渺渺潁川來瑞鳳,茫茫暘谷息長鯨
臺聳斷崖臨碧水,亭留奮址長寒莎
三韓氣槪群龍集,萬古英雄一鳥過
會三歸一終成默,顯實開權知費談
天子蒙塵嘉上謁,國王懷奮許重參
悠悠世味塵埃底,淡淡詩情月露中
身欲奮飛籠野鶴,心何思慕弋冥鴻
亂後相逢眞是夢,謫中之苦不須談
天花落地開朝講,山月當空放夜參
法花照世從心發,妙處隨機極口談
衆鳥𪚥𪚥時致供,神龍獻寶或求參
少從竹院欣逢話,老向風廊懶折談
黑塔舊游難再得,白頭多病欲頻參
不妨持傘陪淸賞,只恐鉤簾費軟談
襏襫半遮村叟去,袈裟乍濕野僧參
煕菴他適稍缺望,葵軒偶來欣出應
聯翩門生亦醉飽,聚散天數誰除乘
身世依依驚老大,歌詞草草誦昇平
雲低遠岫樽前暗,風動疏林筆底淸
忠懸白日天無靄,威振靑丘海不風
出牧華筵歌武烈,凌煙高閣畫英雄
折衝猛勢傾天下,奏凱懽聲動海隅
半映亂峯疑是畫,細霑衰草欲如酥
夜如何其倍耿耿,天卽理也非冥冥
趙魏滕薛各適器,夔龍稷契方在廷
南𪚥晴色千門日,北牗寒聲萬樹松
示病却能藏壽骨,得閑聊復逞衰容
徧歷門庭空托迹,強呼僮僕獨留名
賜環甲第金樽凸,止酒蓮坊雪椀淸
唐人舌短談鋒急,胡客腰長舞袖回
兩府錦筵連翠幕,十分宮醞灧金杯
昔聞蔓草圖非易,今見狂瀾倒可回
信使頻頻來獻贄,狂僧往往喜浮杯
赤心報國身將老,皓首窮經志不回
險韻纔吟長短句,香醪又酌兩三杯
王風幸矣興於魯,女樂胡然至自齊
衰草淡煙迷遠近,白雲靑嶂互高低
非關眞宰違冬律,只爲元戎洗路塵
禮數已知難自強,親交却恐漸如新
賓客滿堂歡意洽,郞君行酒動容淸
紅顏照座歌箏妙,白髮飄纓𪚥𪚥𪚥
主少國疑誰執咎,民稀地薄物難敷
朝中群彥將陳乞,病裏孤生亦被呼
頃刻自知生野意,尋常誰惜抱沈痾
市樓酒興漫紅壁,江上詩情暗綠蓑
朋友驚心憐病鶴,君王識面駐飛龍
滿家只有文章債,報國曾無尺寸功
寂寂比來爲茂草,侁侁難得播芳塵
江山照耀重霄日,天地熏蒸萬物春
老翁無恥人皆笑,冢宰能容衆所論
浮世此身如腐鼠,故山何日聽淸猿
百煉因於厭塵奮,一吟亦足識風流
江山渺渺燈前雨,鬢髮蕭蕭鏡裏秋
最是軍糧非有減,在於僧粥亦云加
書生政爾猶干祿,衲子無由只喫茶
恨我已衰難汲引,憐渠皆壯尙沈淪
泒淸泒濁同源水,花早花遲一相春
十月初寒非大早,半山微雨未全晴
剩敎査滓胸中盡,忽有新詩眼底生
風雨滿窓宜就睡,江山遶屋不如歸
黃埃紫陌馬蹄鬧,紅葉蒼苔人迹稀
傘屐頗嫌勞陟降,丸丹尙欲救呻吟
封君等是閑無事,交友由來信在心
萬鍾禮義誰輕重,百代光陰自古今
飄蕩曾如風裏絮,韜藏還似鑛中金
高軒忽爾過窮巷,敗筆悠然題拙詩
曉日曈曈無靄隔,晴天蕩蕩有風吹
萬一開懷唯得酒,尋常吐語卽成詩
雖然有膜爲鎞刮,不必將毛向劍吹
弄璋弄瓦誰輕重,俯仰乾坤日月明
萬物絪縕知保合,一家位育致升平
分外偶參生日會,醉中還似少年狂
花摧高焰燒銀燭,風動微波灎羽觴
半牕朝日焚香坐,滿紙新詩輟筆思
利器不憂逢錯節,行雲豈念度淸池
都兪盛際方垂統,繼述丕謨又守文
白日當中明四海,碧天無畔絶纖雲
門巷尙留朝馬迹,里閭相聞曉雞聲
樹頭日色銅鉦掛,樓外山光翠障橫
夜床燈影吟中冷,曉枕簷聲夢裏長
元氣底時能得順,殘年何策最爲良
稚子牽衣頻索飯,老翁揮筆爛陳情
捲簾高詠濕璽紙,張傘疾驅盈鳳城
牧翁閑甚南窓靜,坐念豐年今幾廻
寂寂門庭成勝地,茫茫天地絶輕埃
冢宰聯名許蠲貸,軍須案籍敢遷延
致身昭代應難強,糊口殘生儘可憐
又是今年歸不得,桃花春漲望中平
四時物像供吟嘯,萬古英雄困利名
妄想眞同結空果,浮生還是泛虛舟
香飄席上花開樹,影入江中月在樓
爛炊粳米流脂滑,淨洗盤盂照眼明
日食萬錢酣物欲,晨飧一味養心靈
天宇忽淸無點綴,日輪當午似彷徨
宋都持筆過六鷁,漢祖曾歇守四方
一陽將動陰方盛,萬事相牽鬢已皤
天地悠悠守玄牝,光陰衮衮倒黃河
欲携敗筆題詩出,忽値高軒載酒來
七秩尙誇身似犢,百年應致背如鮐
萬世爲師眞孔孟,三公易介豈夷齊
謀疑如作道傍舍,守靜却爲天𪚥谿
倡優效技分高下,萬世松都又小春
禮樂修明無弊事,江山淨麗絶纖塵
遙憐路上悤悤去,獨恨空中咄咄書
病後光陰何寂寞,老來學問轉荒虛
同舟胡越心猶一,兄弟鬩墻何至愚
漢室紛紛標俊乂,虞庭濟濟想都兪
柝木照臨分氣槪,仙桃進獻集神靈
風寒一夜天時順,臺振八方坤道寧
肯與塵埃誇皓皓,只應朝暮避紛紛
名騰輦轂霑虛職,恩洽衣冠盛右文
自笑騈驪多齟齬,誰知卓犖雜紆餘
滿盤仙果黃封灎,粹面春風白髮疏
老圃自來明易理,可行權處卽行權
塵埋聖籍壁多雨,草茂儒官庭半煙
東家半醉西家醉,北里暫休南里休
誰識丹心猶繾綣,自知白髮亦風流
誰識老翁長袖舞,只緣聖主得賢臣
因心以友家門盛,移孝爲忠世道淳
從傍快倒鸕鶿杓,居右如專虎豹茵
相府留行儀更備,驛程發詠句如神
自負氣豪無檢束,肯緣吾獨有文章
蕭蕭雁塔埋秋草,淡淡猊山掛夕陽
更從何處尋眞隱,猶向殘生奉至尊
身病未痊須藥餌,日高方起謝乾坤
夢中尙訝燒蓮燭,病後尤驚領玉堂
蠟屐登山何杳邈,雲帆濟海亦蒼茫
披裘肯怕侵肌冷,得句俄驚徹骨淸
罨畫江山難獨往,釣絲蓑笠負平生
居家食祿已自愧,不稼取禾何更言
臥讀書殘山滿枕,坐垂鉤罷水侵門
遇物興懷非好事,陳情頌德只憑詩
雪嫌包地微微落,風恐鳴條細細吹
雖然利欲如黃落,尙有機關似白拈
詩裏狂懷無窘律,酒中眞味在微酣
壯抑強剛無齟齬,老逢小弱亦遷延
唇因微反値奇禍,舌以至柔能永年
口爲吟詩何太苦,心因存道未全衰
鳳歌已表周流日,麟出元因筆削時
不須踵息來荒怪,生順死安名曰人
習矣尋常和道德,湛然方寸起經綸
春色惱人應不遠,天心到處自無頗
且向東窓學龜嚥,行當上苑聽鶯歌
獨抱謙光長國步,又聞喜色上天顏
六龍奉日容何肅,萬馬馳風意自閑
鎭浦孤舟蓑笠在,又排歸思入新聯
風微野徑鳴疏竹,日落茅簷照冷煙
路平不覺驅車苦,崖滑方驚折軸多
大勢茫茫包雁塞,餘聲點點入牂柯
冬溫得意憐窮漢,歲暮傷心屬腐儒
野外雲昏山盡沒,池中春動物潛蘇
新泉活火鐺中沸,冷日寒雲屋上低
一飽憐渠殊草草,半生悲我竟栖栖
玉川欲得茶來喫,香積何憂食不消
汗滴火雲初下種,呈祥臘雪又藏苗
逢場火飽如塡塹,謀食平生似守株
內熱只知茶可洗,下虛唯遣酒相扶
自擬佳人如幼玉,誰知醜婦勝空房
簞瓢至樂心如水,箕斗虛名鬢已霜
內浦發程如上陣,西江下岸卽停驂
營生若等終身苦,食力吾今滿面慙
尊中有酒山當戶,門外無人雪滿城
病與心安非大患,老爲身累是虛名
只敎馬藉分明見,便是驪珠次第垂
北界山川詩滿稿,西京風雪酒盈巵
故知氣合竟成用,莫道類殊非是班
味自此生充我腹,聲從何出破吾顔
尺書可屈漢四皓,綿蕝難招魯兩生
臘雪不知包地盡,朝暾又復射窓明
今歲天寒非奮歲,何時心與勝前時
年高自道猶耽酒,病間吾能爲賦詩
猊山寂寞雖無子,馬史流傳又得甥
文坦遺風應復振,明威餘慶與俱生
新詩欲就吟仍嘯,壯志全銷坐卽眠
梅鼎敢思調玉食,雪舟方欲釣江天
硯水不氷應夜短,鬢絲如雪已年衰
立功立德何關我,知命知天果在誰
元氣自然成閉塞,殘生不用嘆蹉跎
屋疏燈暗詩腸苦,帳暖爐紅酒臉酡
漸敎氣味廻平淡,已厭機關逞怪奇
萬疊山橫天盡處,數枝梅動雪殘時
當日宰臣無幾箇,少年詞客已華顚
雲岩鍾磬山如障,蓮寺珍羞酒似泉
奴訝囊中詩句少,妻嗔衣上酒痕多
川原雪盡春浮地,城闕天低海息波
縱認鷲姦將下手,難敎鴆毒自摧䏏
琵琶一曲哀調急,煙月五湖歸興闌
敍得彝倫非一日,敢敎恒舞似三風
輕陰漠漠山光暗,小雪霏霏酒氣融
泝流直上非難事,善爲我辭知是誰
賞月郡樓仍醉甚,尋梅野寺得歸遲
更無非意相干事,只有吟詩不盡情
風俗歲時今似古,江山雨雪晦還明
身後無功山可礪,眼前得意酒如泉
鶯花又近昇平日,魚稻仍期大有年
病中不願聞新事,愁外唯知賦小詩
魚貫足羞猶有據,鶚書甚喜或成私
不知講信終成否,艱極泰來非偶然
風伯前驅自無患,雲皇末裔尙相傳
影如窺戶下弦月,聲欲殷床南寺鍾
瑣碎詩篇供嘯詠,寂寥門巷少過從
濟海雲帆非自擧,隈巖蒻笠與誰同
浮萍聚散三生外,大塊𪚥𪚥一噫中
醬湯油餠烹來較,𪚥𪚥尋常驕語音
道味生時須自驗,天機動處有誰尋
故宜懷惠仍歸德,政欲察情寧廢言
水路連天天似幕,舡窓納月月臨樽
鬢毛颯颯非前日,風俗依依似奮時
對鏡自觀憐病我,牽衣欲啖止嬌兒
追遠愼終由孝悌,投閑置散亦才能
經聲出口誠彌切,食氣堆腸福自凝
誰識筆端題品處,一時趨走盡英豪
吟詩往往兼三鉢,對鏡依依照二毛
忽聞石鼎松聲沸,又見蓬窓日色明
逐物意移忘所痛,吟詩興動恐難平
覺來身世猶蕭爽,一炷淸香起篆盤
雲傍樹林疑日暮,雨催花柳怯春寒
入贅少年居室美,睦親高會節文明
牧翁久病隨時樂,座主偕臨絶代榮
報喜平時頻有驗,俯窺治世遠難參
知風如見蘋花動,驚月應從桂影涵
高堂鶴髮俱無恙,盛代龍喉罕比榮
蕭洒風儀同玉樹,岧嶢森直近靑冥
倍增東國江山麗,快覩中天日月明
一喜已敎鳷鵲報,重興更待鳳凰鳴
齋明盛服敢造次,仁孝至誠非渺茫
肅拜中門天日近,徧參甲第陌風狂
已知無處容纖翳,更喜隨時得小詩
燮理陰陽在黃閣,大平歌頌擁丹墀
書茅未識唯指路,雨傘預憂如執柯
江上葺時皆用竹,山中補處或牽蘿
誰將義利能分界,自是賢愚少讀書
周召深情依奮大,陳張遺臭至今餘
故人招飮眞多幸,淸夜忘歸得久留
北操遺音尙盈耳,南陽急管盡低頭
俄遷樞府寵沓至,老拜政堂功已成
韓鉞謝篇皆得體,朔方合浦盡留名
老衰終日閉門坐,奮故有時携酒來
藥餌殘生逢景運,江山秀氣屬英材
勇冠軍中工挫敵,功成馬上習行師
時巡長奉天顏喜,晝接何憂國體危
大闡儒風曾掌試,早探禪窟已忘言
溪堂作記慙文拙,尊酒論懷見道存
地偏東極春多冷,家近西峯日易昏
節義敢期能善道,文章未必盡知言
半醉寧辭揮老筆,餘生難得對芳樽
山連戟石雲煙合,水繞臺巖歲月奔
不如意事十八九,廻自半途呼彼蒼
敢憚吾人面黧黑,只愛我馬色玄黃
亂餘此會誰重辦,病後相逢我再生
王謝風流稱曠達,崔盧閥閱値升平
門設常關非自重,詩成又改竟何爲
匂萌已達將包地,蓓蕾相粘欲滿枝
世事紛紛當自任,詩情浩浩有誰窮
狂追李杜文章妙,妄擬蕭曹功業豐
鄕里病餘空悵望,詩書靜裏或尋溫
山光積翠高凌漢,柳色浮黃淡映村
浮雲縱向虛空起,率土猶蒙日月臨
父母尊嚴堂上看,神明正直鏡中尋
功名足矣無心久,古律依然信手成
黃鳥容他共知止,白鷗嗔我又寒盟
軍興收稅嘗居半,吏酷催科又倍前
汝且廣耕如我志,吾當薄斂息渠肩
尙有殘民工避賊,更無修吏或明農
龍淵絃管迷煙月,鶴野鋤犂逐雨風
貧難合樂病入髓,老不歸田慙滿顏
樽酒時時消白日,樓臺處處映靑山
苔痕點綴生窮巷,山色稀微隔小溪
寂滅不容心自妙,逍遙又恐物難齊
豈容賊輩敢輕犯,祗恐民生難自全
慶晉池臺鎖風月,登和烽火照山川
靑春過半淸明後,白日將中暗淡間
蓓蕾滿枝藏粉面,峯巒當戶逞煙鬟
自笑吾生無逸興,誰言神助得新聯
盤飧只欠淵明酒,茗飮眞同陸羽泉
政堂榮拜無多子,諫院同游問幾人
老我如今唯抱病,先生自少不知貧
九十一春餘十日,卅三人榜只三人
江山樽酒誰長醉,桃李門庭我獨貧
秋夜高吟蟾影下,春朝危坐鳥聲中
胡僧眼是天生碧,仙客顏非酒借紅
奮號懶殘忘世事,新封福利荷天恩
神淸只有詩魔擾,業白寧容物累昏
夜雨江山思轉苦,暮春霜雪見來稀
吟詩何物不比興,對酒有時忘是非
無可奈何方竢命,不知所以但呼天
小車高閣眞閑適,急管長甁豈醉顚
欲赴漆原深府第,叨陪方丈盛羞珍
相君視昔丹心倍,童子從今白髮新
今日幕中誰吏部,疏狂直欲助吟哦
厨人設食蒸靑艾,國相聯鞍簇玉珂
到處斫營眞大勇,有時橫槊或微哦
鷹翻白錦凌蒼昊,馬控靑絲映紫珂
歸來獨任干戈事,閑雅仍將月露哦
暇日每思陪飮酒,病軀無計逐鳴珂
斯文盡是多生契,我病猶能數擧杯
雲葉稀微遮白日,晴葩的歷照蒼苔
伽倻海印印全藏,自道無爲閑道人
天闊春光方浩蕩,雲收山勢更嶙峋
最喜方今崇禮樂,故知從古重衣冠
鳴絲吹竹聲聲妙,詠月吟風字字安
幾陪國老曾歡宴,始與𪚥𪚥倍震驚
決策談王宗社固,逢辰樂聖海山淸
日日經科僧問辯,時時樽酒客携提
粧成異境花生樹,界破平田水漲溪
高低柳樹煙俱暗,爛熳桃花雨更明
遲日暖風催淑景,綠陰黃鳥可幽情
功名已矣一身老,節物依然雙眼明
有暇尋僧忘俗累,從今𪚥𪚥當人情
幸此升平方燕喜,在於衰朽亦追隨
謝公鎭俗應無偶,曺相寧民是所師
俯看桃李南山頂,對坐乾坤四月初
分轡中途參相府,聯裾南里愛吾廬
政是英豪共游豫,怪來衰病亦扶携
山峯隔岸靑磨漢,池水浮空綠灎堤
牧老喜心尤躍躍,麴生離恨獨依依
笙簫已許尋常擁,天日何曾咫尺違
妙選靑錢才德茂,高垂白絹姓名香
同年甚鮮知公老,入夜將歸發我狂
政堂相賀謀來久,陋卷親招喜欲顚
夏景留花明又暗,晴雲弄日斷還連
當時廿八美如玉,今日東西散似煙
送酒爲名來見慰,斷章取義迭相聯
今夕觀燈又何處,小峯如畫壓千家
却恐雨師埋嶽瀆,最嫌風伯捲塵沙
處處皆呼佛生日,燈燈相續鳳城家
無限樓臺傾杜酒,於中世𪚥等𪚥沙
漸見暮痕侵畫棟,更留春色滿金樽
獻酬盛禮歡情洽,唱和新聯美景繁
句律活圓無少滯,筆鋒端正有餘淸
高樓風月心中闊,別墅江山眼底平
天機動處自然妙,野興生時無限淸
身世悠悠驚老大,江上寂寂占升平
雲收山拱南樓遠,日永風來北牗淸
幽事安排非汲汲,新聯評點盡平平
老來政玩堅氷易,少也曾吟正月語
𪚥𪚥杏花如昨日,獐浮池水又今時
齒髮方衰倍蕭索,文章自少欠精華
星皆壯拱環辰極,山自西來鎭海涯
小圃菜蔬才映畝,平田麰麥欲浮空
彝倫可見腁胝力,財用能終靜定功
隱隱雷聲聞更遠,濛濛雨勢坐來昏
豐凶通制能爲國,老病相侵獨掩門
豈意後生陪杖屨,忽然今日倒裳衣
百川衮衮朝東海,列宿熒熒拱紫微
自是道情方有得,更無塵事敢相干
光陰寂寞香煙冷,甁錫飄搖山海寬
上慰兩宮瞻且仰,下期四境飽仍溫
峯巒如濯靑排闥,楊柳相和綠映門
半醉歸來聊自適,餘左嘯詠豈曾休
白飄鬢髮霜何早,綠暗園林夏轉幽
最喜東亭拜評理,定敎黃閣振文風
含香默運回天力,過海曾成拓地功
登門致賀慙扶病,結社相從幸見憐
屛迹麴生猶邂逅,滿腔詩興亦牽聯
頗信此生皆有命,敢言於世已忘情
苔痕得雨門庭靜,樹影涵風枕簟淸
白髮衰年如病鶴,綠陰微雨又流鶯
高軒每荷時時枉,短律難禁日日成
座上珍飧堆𪚥案,禁前法釀滑如油
開城久要情何厚,文學新除望已孚
道情不識與誰共,世故何曾於我加
雨意欲成酣蟻戰,花姿方艶送鶯歌
白鶴靑鳥神術起,黃鸝紫燕巧言繁
地靈共道開天府,雲暗那知鎖洞門
名實自求還欲晦,老而不去却如愚
衰顏可厭猶思媚,病骨雖酸未甚癯
月滿海山何皎皎,歲寒松柏愈蒼蒼
友恭可見親情洽,果毅何憂敵勢強
國家多故當今日,將相眞才降自天
鎭撼量洪前所罕,折衝功重後來傳
忽聞南土多流徙,終日悠悠獨倚樓
自古陰陽難燮理,況今朝野少優游
山光積翠雲連屋,月色分明水逼門
老不乞歸眞褦襶,病難求療竟煩冤
雲起雨來隨踊躍,天旋地轉共奔馳
細霑庭草如朝露,遠映宮林似夕霏
誰言足慰蒼生望,我亦難知上帝心
衮衮流光催老大,茫茫元氣載浮沈
無功爵綠同開府,未老兒孫已滿堂
山色當門何寂寂,雲容含雨正蒼蒼
路上紅塵冬亦熱,亭中白日夏猶涼
澹菴序引眞敷暢,樵隱詩歌有抑揚
能體聖心俄感格,已符衆望共誇張
稻人自喜將盈廩,桑女何憂暫廢筐
當時禱雨獨無我,今日廻天仍在他
進講宮中想雲漢,閑吟筆底愧風花
海賦寒心避軍令,雨師張勢督農功
合歡樽酒欲志喜,頌美詩篇皆致工
日照丹心無曖昧,風吹白髮更蕭疏
已從禮樂歸皇極,恰似辰星拱帝居
只恨虛名身已老,豈嫌鹿糲味難兼
隣家送菜知情厚,相府求詩每口占
馬市川邊朝已集,僧齋寺北暮方還
忽然被逐輕如藥,屹爾當衝重似山
馬市川邊空白日,僧齋寺北但蒼苔
南山遇雨眞乘興,善竹生風可閱才
主人用意誰能及,童子蒙恩世所知
芍藥吐葩紅爛熳,葡萄引蔓綠紛披
乍見本心兀潑潑,又從私慾却營營
詩書禮樂相終始,雪月風花共大平
肉雜蓴羹鮮且滑,飯蒸粳米潔仍溫
書生分外參高會,國老公餘樂聖恩
只得身心安處善,便於事物可行權
松心不變寒兼熱,水性何分澤與川
只慙儒術終無效,偶念農功柢苦吟
種種自難拋白髮,區區誰信矢丹心
不怪兒童索梨栗,每因賓客啜茶湯
營生甚拙那辭責,請奉之多豈敢忘
聞說衣冠多燕喜,想看丘壑最風流
山連里巷雲連座,水滿池塘月滿樓
先容賴有門生在,倒屐相迎意氣濃
病骨末由長貯綠,衰顏猶可暫浮紅
焚香先壟忠誠激,垂白都堂德化淳
已信江山鍾秀氣,須知黍稷感明神
明知四海家家喜,束帛從今積似山
鶉結茅簷飄雪鬢,龍浮玉殿𪚥天顏
溫言疑曲情何厚,促步趑趄汗已融
自愧居家猶食祿,人譏弄月與吟風
採山釣水鮮兼美,望海登丘遠又高
島嶼何多照烽火,田疇大半沒蓬蒿
稻田只幸泉源灌,麥壟猶蒙霧露加
田野茫茫接蒼海,光陰衮衮逐黃何
更憐稚子今如竹,又況賢妻已及泉
父母俱存知樂矣,室家不足問胡然
聖主是崇圖繼志,老臣無領愧非才
中心大廈明如刮,外面新松翠作堆
又是一年民事半,依然曰海聖恩中
炎天紗帽涼生頂,臘雪綿裘煖被躬
朝正少日馳門外,作記今朝掛壁間
已信應眞分福利,不妨施惠捨𪚥慳
吾家族釀便飮盡,今日方知爲計良
及此未澄何問色,在於將進已聞香
年將七十官四品,德不二三貧一生
博士綱紀專泮水,參軍風彩動開城
群僧呼佛慈悲雨,聖主憂民轉徙時
秔稻才抽難遽盛,櫻桃已熟未全肥
豪奢任是脂膏減,餓殍須敎性命延
幸値小康當此日,特書大有是何年
四顧閭閻適多故,重興社稷賴群賢
井田不畫九百畝,國用須通三十年
孟國仲家分月令,父前子後敍人倫
犧牲不備難違俗,儀式相傳摠失眞
苗興也勃天心動,身困而亨我氣淸
塵世悠悠雙鬢白,鄕山渺渺一燈靑
斯爲盛事足驚世,只恨病體難出門
聚散却同萍與水,閑忙只合酒盈樽
孑孑一身乖攝養,芸芸萬物共裁培
苦嫌野霧暗詩榻,遙想江煙侵釣臺
便知異境非他境,已見炎官避冷官
近歲洞門逢急雨,當年石角弄飛湍
雨來天際千山暗,日漏雲間半野明
永慕今同風裏樹,相逢昔似水中萍
已落豈容愁寂寞,未開猶足慰衰遲
煙光水色相涵養,月影風香共夾持
獨恨塵埃難抖擻,只憐風月幸追隨
城南天豁秋容淨,池上花明日脚垂
燈前點滴三更雨,枕上縱橫萬疊山
靜似忘機將學老,動皆非禮敢希顏
愧我文章無氣焰,多君節鉞有光榮
鴨江守禦山光合,蝶海橫行日色明
師今又住江邊寺,我欲相尋月下舟
瑟瑟秋聲生逸興,澄澄水色浼閑愁
跪奠椒漿多感激,退歸蓮宇共遷延
日光松影朝相雜,雨氣風聲晚又連
摹寫典謨如捕影,終輸貝錦有文章
心生好惡名難掩,眠有高低物豈傷
已負中秋姑待後,俄驚九日又當前
化工似靳東籬菊,老我徒瞻北海天
咳唾隨風天上落,光輝照世日邊浮
杯盤錯落繼以夜,風露凄涼知是秋
紫霞仙洞泉鳴石,甘露僧房月照天
浮世虛名難𪚥𪚥,良晨美景每相牽
朝衣典却甘𪚥術,醮酒分來荷武官
獨我自憐身似葉,諸公誰惑性猶湍
渺渺金波浮池面,團團玉露滿枝頭
忘形政籍千鍾酒,極目聊憑百尺樓
墻外日光穿屋角,簷間鳥影在屛風
欲嘗燒芋爐猶熱,試學觀梅鏡自同
爛游舞席名尤重,孤立詞林趣自長
當日友朋森可數,晚年兒女忽成行
暫屈尊威成禮數,亦無公事費商量
名駒烙印補𪚥額,浮蟻盈杯澆病腸
當時一痛那堪說,近日孤生自可憐
破礎頹垣秋草遍,碧山流水曉雲連
重陽最恨藏身密,十月還驚用意深
泛泛不辭隨白酒,寥寥寧願對靑衿
長風似識吾心悶,吹散濃陰日月懸
萬戶大街如矢直,四方低嶂似屛聯
癡霧頑雲忽開霽,祥風瑞月共徘徊
存心久擬希瓢巷,抗志終當問釣臺
黑頭樞府超升早,白髮萱堂奉養平
雙眼更明逢舜日,一心尤切祝堯年
杜鵑入洛是將亂,桀犬吠堯非不仁
當日艱危知自守,近年屯厄問誰因
鷹犬成群逐天仗,熊羆分隊擁沙堤
詰戎不止周書在,省歛仍將夏諺稽
千林露墜懸明月,萬竈煙收起白雲
外侮尙存須講武,中興已久要修文
振起摧頹眞得術,周旋節制在論文
三韓禍亂當今日,一代雄豪戴聖君
松軒朝退頻招飮,寶典成來更發揮
菊送晚香侵玉斝,雨催寒氣入羅幃
更齎內醞焚黃去,不世恩榮照夜臺
雨露霑濡心怵惕,山川平遠勢縈廻
飮酒每因尋友去,題詩未必有人求
路多紅樹霜初重,籬帶黃花境自幽
醉似顚狂無大咎,語多雜亂說眞情
花滋細雨藏春暖,風掃浮雲放月明
夜深淡月侵肌轉,曉冷嚴霜遶鬢飛
補弊寒牕才具體,裁新華屋爛交輝
三十二年如石火,𪚥𪚥煙海浩冥冥
愚兒一向游文苑,古佛重來敞祖庭
收藏內府供中壺,賜與南村寵外家
自愧文章眞俗下,誰知眠食是生涯
黃菊滿籬方爛熳,碧松當檻更颼飀
烹茶靜坐追三省,對酒高談散百憂
惡世何曾悲五濁,長生寧復慕三淸
文章典雅傷於巧,權度分明用不精
心如足矣有餘裕,命也安之將柰何
求飽豈能從所欲,忍飢聊復矢無他
已與紅塵相隔絶,每從靑嶂故徘徊
雨餘傍日𪚥𪚥合,天外隨風去又來
主人共道三韓秀,老者頻投半日閑
菊以寒香侵翠幙,酒如秋露滴金盤
且向唐城對尊酒,方扶舜日照天衢
啜茶頓覺塵緣淨,看畫仍知筆法殊
千金散盡庸何害,一笑相逢豈隅然
朝日照牕扶酒力,寒風入座聳詩肩
愧殺適當多故際,看來却在片雲中
心如止水容明月,身似浮雲趁疾風
讓齒都堂歸拂袖,安身小室坐披裘
江山寂寂天逾迥,日月明明霧乍收
霜落雖然有氷至,春生只是在冬藏
滿庭玉屑供詩料,入座瓊花鬪酒觴
龍管鳳笙留迅晷,羅幃綉幙動微風
經綸盛業歸邦傑,鉛槧殘生愧牧童
承旨後來威已振,宰臣端坐體彌寧
彈成妙曲驚神鬼,踏絶層霄動月星
道德性情猶淺近,風花月露亦深精
峯巒相接天俱遠,煙靄方沈日獨明
呈才雜劇夷兼夏,署狀官御後或先
酒氣欲消寒日側,詩情忽動慶雲連
貧賤死亡身朽爛,豪強流徙色凄涼
由來悲智周𪚥𪚥,豈有呻吟徹廟堂
方冬更向崔嵬入,到處偏能邐迤回
振作人村無勇怯,分明天道在傾栽
蒿目何曾向官道,蓬頭時或訪隣家
黃鐘欲動三分律,白雪猶遲六出花
忽値凶年憂太甚,欲宣洪澤念先難
風塵漠漠吹形影,日月明明照肺肝
卓然有立已難得,老矣無能徒自傷
星弁彤庭何赫奕,雲帆滄海轉蒼茫
肴膳今猶守夷俗,衣冠古亦重華風
有祈有報天心格,惟孝惟忠世道豐
亂飄衫袖光相雜,輕逐旌旗勢更揚
蕊闥觚稜浮晃朗,松山巖壑入微茫
𪚥山隱者方耽寂,烏府先生獨振威
出處雖殊均是義,功名安用不如歸
只緣養得中和氣,且復吟成古律詩
漠漠窮陰窓影暗,寥寥小院履聲稀
流離幸免子孫累,衰老更諳兄弟情
佐酒滿盤多海錯,吟詩鍊句少天成
千里情懷略相似,一燈吟嘯定何如
山浮翠色圍平野,日歛紅光轉大虛
道味油然盡呈露,機心久矣共奔波
北方學者中而廢,南國騷人後也歌
養得平和成聖域,動而狂妄似巫風
名淸利濁終違道,表正形端在盡忠
登樓翫月通仙境,對酒看山遠市塵
擾擾何曾逐名利,悠悠自足暢精神
只爲數公頻倒屣,每於佳節共傾樽
文章正印誰相授,道德餘光世所尊
故居閭里存遺迹,前輩衣冠對舊顏
點檢錦囊龍自顧,依俙華表鶴初還
林慙磵愧聲容變,雪虐風饕氣勢雄
待漏君臣憂悄悄,圍爐妻子樂融融
杏山盛集追先祖,玉筍芳名照後昆
適値庚申宜夜飮,回思丁亥似川奔
三日爲疏山滿目,五年以長雪渾頭
搜奇苦厭窮詩子,養老深甘忝列侯
心期報國還無術,口說歸田似不情
風定天容寒更甚,雲濃雪意晚來成
弊衣又見雙跟露,溫突仍將兩脚盤
苦樂異途誰信命,弛張無策我休官
海藏連雲輝妙色,天花落地散餘香
山中寶刹鍾靈異,歲首良辰集吉祥
擁衾獨坐思無盡,援筆閑吟語自工
只許細沙飄廣陌,肯容纖翳點長空
老衰始信身爲患,病廢堪誇迹亦閑
何日登樓看雉岳,有時擧酒對龍山
雪滿烏鳶啼更苦,天高鴻鵠去無窮
已將氷檗同貧士,豈有文章似鉅公
手度共稱春月柳,貞心自負歲寒松
遭逢未竟天邪命,拙直無他世不容
麾之不去腥招蟻,照以相忘冷似梅
日月明明開寶曆,風雲衮衮擁金臺
高吟風月千篇富,默數江山萬里聯
未識掛帆誰濟海,可憐坐井我觀天
滿耳訛言傷世變,甘心枉道逐機宜
樽前狂態疑非我,鏡裏衰翁問是誰
主人愛靜仍知止,老物幽探共破閑
已信朱陳非是外,更疑劉阮在其間
靑山何處可歸去,明月有時𪚥嘯歌
謾擬安心如止水,常嫌掉舌似懸河
閑來淡泊心無悶,老益強康體自安
香火臺山形影薄,管絃叢石性情寬
況有訛言一經耳,豈辭沈嘆九回腸
扶持惠出神明力,喜躍情形短小章
每歲新年同一拜,今年寒食始相陪
碑陰未刻公猶歉,日影將斜我欲回
明知長樂古來少,稍恨殘生今漸艱
漠漠風塵迷紫陌,娟娟雲月滿靑山
自信芥針深契在,獨携樽酒好懷開
杏花欲吐檻前雨,竹色相侵階上苔
欲獻子虛烏有賦,白頭荒澁愧非才
不嫌夜雨侵廬帳,肯放春寒近酒杯
老夫劇飮愁腸潤,遠客高歌笑口開
萬木欣欣如有喜,東風蕩蕩又相催
會長三人連下馬,奮醅新茗摠風流
傳家共羡千金翼,食肉曾隨萬里侯
桃李門庭移日語,綺羅絃管遏雲歌
滿前才俊今如許,居右衰遲我奈何
流水光陰俱衮衮,浮雲身世儘依依
絲黃陌柳鸚將囀,寸碧鄕山馬已馳
梨花開遍茅亭靜,老婢煎茶汲石泉
公近七旬楢钁鑠,我今多病似拘攣
誰識多言牧隱子,自同三祝華封人
鶯溪帶月鳴東里,龍岫籠雲拱北辰
更向廟中增怵惕,便知天上降休祥
君王受福邦基固,將相交懽世道康
扁舟直欲相隨去,聞說嘉魚似混同
至理無形微處顯,浮生有味淡時濃
天上徘徊才半日,人間寂寞又千秋
鸚歌燕舞愁無盡,虎困龍疲戰已休
物意隨時任流蕩,人情自古嘆蹉跎
鐘期旣遇莫知我,李廣不封何問他
欲登高閤將游目,便得新詩已奪胎
春色滿天收不盡,年光逐水挽難回
不與子雲同寂寞,却從莊叟學支離
狂風累日紅飄樹,宿雨初晴綠滿池
欲陪耆老非耽酒,旋喚兒童爲整冠
桃李盛時無十日,風雲慶會亘三韓
況是一年春好處,不妨諸老日相追
管絃節奏懽情得,山海珍羞病齒宜
載來明月偏相稱,遇著狂風大可愁
善逝香幢浮劫海,長生貝闕照瀛洲
良辰每與諸公會,老物先承六友招
松樹來風如特立,林花映日未全飄
邂逅可人携手去,馬蹄隨處踏殘紅
松軒累與山川誓,寶典元憑翰墨功
國家倚重寧容說,樽酒投閑未易求
奮恨新愁隨歲月,殘紅嫩綠滿林丘
南適全羅謁慈母,石田連歲旱無禾
靑林又見流鶯囀,白粲還將瘦馬馱
民生國用須皆足,天意人心本不分
蒼海碧天俱杳杳,綠蘿明月共紛紛
老妻頗訝頭將禿,童子猶言面尙肥
映得靑山何洒落,披從明月共熹微
富貴光榮誰並美,功名德業獨爲尊
兩朝宅揆民多賴,三子登科世共喧
複嶺北來中福地,長川東去外平坡
寂寥別院留花木,突兀高墳照薜蘿
城東山水增淸秀,路上風沙掃翳昏
欲學避秦空托興,不須論魏久忘言
政堂風彩應相爍,憲府霜威不甚寒
豈爲家門情側楚,只緣社稷涕汍瀾
壺中倒載季鷹菜,案上拆開靑龍書
煙樹風花節序速,雲山鹿陌音問疏
絶無雨意誰知悶,懸隔天心自可憐
的的四民農是本,明明八政食居先
只緣縮項槎頭耳,到處江山自滿樓
天命固宜甘順受,吾生何必嘆行休
文章小技漸趨俗,箕斗虛名眞累人
流水浮雲沒蹤迹,落花啼鳥有精神
數年疾病雖中否,兩府光榮已左遷
最幸嚴顏如壯歲,遙知喜淚洒華筵
心有所之方活動,氣來相襲便昏沈
低昂每任傍人笑,怠惰常驚上帝臨
落花啼鳥春將盡,暖日和風晝漸長
季札徧觀周禮樂,淵明獨擅晉文章
北秀南能非異族,東崖西麓豈他家
儒門信道難乖矣,僧籙揚威亦是邪
東國達尊皆可數,漆原孤立更堪傷
金陵行李海天闊,玉署題名煙草荒
裕衣輕擧精神健,詩句圓成興味長
宦路塵埃外面起,仙臺風露中心藏
抽黃配白生文采,詠月吟風寫大平
具眼共期無漏失,點頭何況更分明
同盟托契欲相得,及第忘年喜可知
宦海升沈應有數,書林笑語已難期
世事紛紛難逆料,懸崖海賊走如飛
人煙慘惔疑黃落,鳥陣縱橫在翠微
文章本不媒遷擢,科第無由蠱隱淪
暘谷生光從佛日,金陵有氣布王春
孟孫發軔眞相似,末路休官定若何
放榜傳臚出丹鳳,還家喝道耀靑騧
人心適與天心順,民業更從王業豐
霂霢及私吟不盡,春秋志喜望無窮
多病已諳身是患,斯文尙幸世知尊
稍欣聯句千鍾倒,絶勝呈才兩部喧
其雨其雨又出日,蒼天蒼天在何人
時艱所望國用足,數奇只幸邦命新
閭閻每見喧今夜,童稚猶如𪚥𪚥𪚥
等是異端誰復念,只傷吾俗自忘言
微雨疏疏止復作,浮雲浩浩淡還濃
思鄕盡日山橫翠,足國何年粟腐紅
獨恨星軺今已絶,誰知歲貢更方齊
濟時良策誰爲得,療病奇方我所稽
每思故里登樓數,欲改新詩下字難
道學於今委蔓草,世情從古倒狂瀾
食無兼味腸猶飽,酒僅生香面已酡
綿襖不知冬錦繡,苧衫何用夏紗羅
今年最痛同庚減,盡日寧容俗子來
花卉鮮明張錦幄,珍羞豐潔映金杯
天邪有命何關我,國耳忘家矢靡他
月窟才華擅丹桂,泮宮風化詠靑莪
三韓文物傾天下,千里邦基奠海濆
事大忠誠懸上帝,更新厚渥似先君
憐渠每日施微力,使我多年保病軀
母子相逢方喜快,死生有命但嗚呼
婚禮固知非敢後,鄕風猶喜尙如初
煌煌蠟炬明如晝,皎皎銀河掛在虛
似與筆鋒俱淬水,應從劍氣屬浮雲
典謨體裁深難法,風雅聲音杳不聞
何處江山可歸老,滿天風露似扶衰
管寧又欲謀浮海,荀彧安能免撤籬
理碇始爲風浪計,赴京如與利名爭
隨身筆硯無他物,何處江山托此生
棹夫已奏昇平曲,詞客猶懷老大愁
雲卷殿前如睹日,風涼馬上忽疑秋
詩書隱約終身事,天地絪縕萬物生
縱是在初貽哲命,還須逐後播芳名
新亭結搆功初畢,二老登臨興更新
筆下抑揚驅月露,樽前笑語隔風塵
廟謨素定山難轉,筆勢縱橫日又移
欲補之而無所缺,須扶節義莫令危
無可奈何寧媚竈,不知所以但呼天
雲蒸赤日逃難去,樹產淸風喜欲顚
浮雲弄日開還合,急雨隨風止又來
坐聽綿蠻啼柳巷,行看熠燿照庭苔
浮雲去住身無定,同甲存亡骨欲摧
處處道場淸似水,時時法鼓震如雷
水道微茫不知畔,風帆飄忽似爭先
力通六詔雲南地,威振三韓海外天
風雲盛世榮無對,花木名園興不窮
朴素只今移世俗,艱難自古賴英雄
臨朝高議如山重,遇事兇謀似雪融
昭帝見明知譖說,成王學困致康功
懷愼淸明方凜凜,安仁英氣更揚揚
侍中退老功名大,參上移官德澤滂
一邊兩脚循山白,數點花心承露紅
輦下宦遊如昨日,江東歸興又秋風
門多宰相科名盛,國大夫人祿養豐
美壤儲祥應更固,鉅川流慶儘無窮
風雲慶會匡時略,金石同堅愛主心
電繞虹流回令節,翬飛鳥革跨層陰
乍見同行又西去,始知風伯獨爲靈
半遮樓月三更白,橫斷鄕山萬里靑
絶無野馬窓間動,只有林鶯檻外啼
山嶽平沈誰特立,乾坤混沌自難稽
龍飛聖代圖方啓,蠶食侯封勢可疑
堂膳潔豐誰不敬,廟謀深切我何裨
困臥不知山雨過,曉看庭際水痕多
功名已矣仍知足,老病衰哉不奈何
今年又見稻初熟,多病不憂身甚癯
宗廟薦新隨黍稷,農家作苦溷泥塗
病深不見親朋薄,祿厚可知妻子肥
白鹿洞雖無學院,黃驪江幸有漁磯
宦路驅馳塵昧目,戍樓吟嘯月臨肩
昇沈雖異俱老矣,稟賦不齊眞偶然
玉兔似窺三歎息,草蟲相和七嗚呼
山河縹渺連天際,風露凄迷入座隅
豈有雄才足驚世,頗慙佳句少全篇
拾來小草林間地,望絶蟠桃海上天
同年漸少吾猶在,今日明知物不齊
滿眼雲愁浮浩浩,傷心雨泣灑凄凄
老境閑居無一事,矮窓危坐念蒼生
郊原遠近黃雲沒,林麓高低白浪平
富貴家門誰擬跡,風流樽酒我忘形
秋深苔色吟邊碧,雲薄山光望外靑
江橫野外波聲遠,露滴林間曉氣寒
夢裏功名已知足,病餘居處始求安
老年祗在酬佳節,秋月還須賞素波
萬里關山愁客子,五更風露問姮娥
家僮相語聲相續,霜露吾衣尙爾單
魚聚池光淸皎皎,雁飛天色碧漫漫
公以弟隨非寂寞,我將兒去亦優悠
纖鱗豈是求於飽,浮蟻焉能洗盡愁
三伏威加曾屛氣,一涼恩重已渾身
鄕閭流徙餘奸吏,社稷安危有大臣
躬行豈患天無語,胎敎須知史可書
山色依依煙靄薄,秋陰漠漠樹林疏
端坐小窓吟迅景,宛同流水遇微風
稻涼吠蛤連城底,山翠排螺到海東
枕上一心天地間,詩中雙鬢雪霜繁
依依玉兔弄藥杵,炯炯銀波浮酒尊
浮雲忽掩如相𪚥,老境無聊亦甚冤
李廣不封吾自愧,子房知足世誰尊
老木蒼煙形勢古,飛泉翠壁畫圖同
一區華館當平地,百尺新樓倚半空
乾坤淨麗秋容淡,風日淸妍曉氣寒
不獨赤霄偏躍鳳,須知翠竹好停鸞
心靜忘機爲日用,身輕無累便天游
問囚敢保眞情見,給祿誠難本敷周
山川淨麗心無累,鸞鳳翺翔體自奇
擧世無人容老物,唯公許我和新詩
右文此日方崇化,養老何年更乞言
縱欠鮮醲及賓客,須知饜飫在兒孫
病成蛇執知崇德,老似狐疑不放言
稍恨登科唯二子,猶欣就學有諸孫
群賢摠望分司去,獨我無由扈駕行
屹屹華山將抱闕,滔滔漢水欲環城
自古大臣能濟險,於今萬事在持盈
滄溟浪靜天何闊,暘谷雲收日更新
豈有文章傳再世,只將淸白遺諸孫
秋容淨麗天容肅,曉色分明日色溫
坐玩素肌疑聚雪,剝殘丹殼似飛霞
杜園寂寂牧堪羨,宰社遙遙戰可羞
頌思虎拜呈文陛,望絶鷹揚耀羽林
多稼際天鋪廣野,斷雲遮日弄輕陰
已知出日臨黃屋,不見飛雲點碧空
分隧材官方獻技,押班時宰共推忠
雨點去來仍電掣,日光穿漏見雲移
及時省斂憂方殷,備物充庖禮不虧
年齡縱是分高下,氣味無由雜淡濃
江海西南連大野,松杉左右起微風
都人跂望瞻廻騎,國老趨迎引侍生
鍾鼓羽毛生悅豫,山川日月寫昇平
萬壑千岩深可隱,淸風明月淡相隨
安仁豈足知秋興,靖節元能悟昨非
尙有鄕山長入夢,只因風月每成吟
當年逸足不留影,此日哀弦誰賞音
君或過門吾甚喜,我雖無酒子休歸
悠悠唯唯身將老,擾擾紛紛迹也非
忽聞戚畹侵吾界,高臥病床呼彼天
若賜恩憐貞幸也,儻蒙豪奪亦宜焉
酒如滴露香尤美,飯似蓮珠體自均
若欲移忠裨衮職,須先養志美彝倫
共敞祖筵城外路,欲披經卷水邊廬
浮雲敗葉誰相顧,流水高山我不如
逗遛似是傷於足,推挽知其痛入肝
咫尺畏途如萬里,蒼涼短晷又三竿
宰相深謀周定鼎,君王盛德舜垂衣
漢江外禦流淸駃,柏岳中尊聳翠微
只保微生非木石,那酬盛德似乾坤
明明日月天心順,衮衮衣冠國勢尊
匹馬出游從此始,應門還是我門生
天低海藏思親淚,日照郊宮愛主情
歸來又出禦冬策,頭上光陰飛鳥忙
郡邑彫零熢燧遍,國家閑暇紀綱張
預愁破屋常持傘,坐對孤村半掩扉
勢似飢鷹思得肉,身如老馬不任鞿
得句竟非淸苦律,倚墻還入黑甜鄕
絲絲小雨添山色,片片閑雲弄日光
路梗中原迷節序,舶交東海暗煙塵
欲陳魯頌徒歸妄,豈願齊竽復混眞
甲子更端俄屬纊,戊辰居後獨霑巾
解龜換酒情猶渥,刻燭題詩迹已陳
可笑靑州老從事,猶誇上應在天星
淵明若見應深服,正則相逢肯獨醒
病骨自由皮已皺,今年又是歲將闌
望山與客堪扶杖,冒雪尋僧可跨鞍
自憐多病玉堂老,僻處無由趨下風
社稷已歸千載聖,衣冠共附一時雄
扈駕南京眞大幸,卜隣東里又高游
文章尙負閑中債,忠義終期死後休
只有斯文恩義在,每談迎日淚沾襟
論交我又非他比,得句誰能與子吟
已近小春微有雪,不憂來歲大無禾
天低紫闥傾金斝,日照朱扉簇玉珂
故絮短綿風發發,破窓疏壁夜漫漫
治生無術是誰過,賦命不同常自寬
老病如今宜獨宿,有無隨分共治生
固知順境心無累,幸際昌辰祿以榮
更啜兔郞佳婦饋,可知鮐背老親情
鄕風俗禮稍仁壽,節物詩聯寫大平
井底一陽才動盪,人間萬物已敷腴
君臣禮樂隨時盛,父子功名照世殊
區區末學眞多幸,穆穆先朝有所貽
世爵就封知是命,經筵轉對復何時
昵趨殿陛璇霄近,聯拜宮壺玉露新
五日一朝飄白髮,三韓萬古釀靑春
衰壯有時誰敢越,起居無節自深憎
風流共說公超祖,冷淡方知我似僧
貧無梨棗與爾啖,病以蔘苓扶我寧
翦燭幾回聞夜雨,結亭終欲帶春里
養氣子安方集義,爲仁牧隱欲如愚
盍簪漢水冬將半,分袂松都月已餘
命也奈何天數在,白頭座主枉相憐
江山寂寞應逢雪,墟落蕭條不見煙
皦皦嶢嶢非我輩,紛紛擾擾是誰徒
朝儀只在眞君子,市利終歸賤丈夫
自古天心在人事,仲尼神化幾時興
乍見樹林爲縞素,還如介胃被岡陵
諸孫迭索棗兼栗,老我流觀書又圖
利欲戰爭疑楚漢,中和揖讓似唐虞
未向山林消歲月,尙趨朝市混風塵
曉星獨與丹心耿,臘雪仍將白髮新
奏童脫稿心肝苦,宣醞盈樽骨髓醺
日月垂光明宇宙,山川弄色雜煙雲
卷去忽然還舊觀,看來足以戒平生
從昏習久成迷亂,納約功成致太平
戊辰獨愧頭先白,甲子方頰尙爾紅
但與琴書閑送日,豈期廊廟昵趨風
早起修容眞勉強,淡飧無味每留殘
飛雲大野隨絲鞚,落月高峯掛玉盤
奈何後入頻先出,亦是妄人何足云
肉食豈宜從野性,同尊敢不仰天文
廣陵精巧能驚座,豐壤肥膏又照筵
外客承招寧少讓,諸公發興意相牽
恨不至今新授受,縱然好古亦吹噓
漢江曉色浮紅日,柏岳晴空照碧虛
講武豈妨馳馬疾,效才爭進養鷹馴
野闊燒痕初過雨,雲收山色欲浮春
天生聖主遵遺訓,臣忝台司愧鄙儒
瑞日當空容仰見,祥風觸物似來蘇
雜客鼓鉦轟地動,處容衫袖逐風廻
長竿倚漢如平地,瀑火衝天似疾雷
自恥傍觀吾獨鄙,誰敎後進衆同盟
天潢分派深鍾澤,台嶺翻經巧立名
紫衿映帶來靑瑣,霞液盈樽照碧苔
頗喜桑楡霑雨露,不聞山海讓涓埃
如今廟算無遺策,自古人心卽是天
南望輿圖歸鳳曆,北瞻沙漠起狼煙
卷去雨聲天或使,釀成荷氣日應知
冷霜甘蜜文章伯,霽月光風道德師
持傘豈嫌成獨往,濡毫更喜有深知
當時翰苑誰能和,近歲猊山我所師
安身食祿眞僥倖,鼓腹吟詩豈偶然
粒粒苦辛難下筯,家家盈溢可歸田
只修子道無他望,與報師恩豈異觀
文妙字奇森石上,神訶鬼禁鎭江干
淨植淸香如擇地,高標勁節豈趨時
尙嫌世俗聞風慕,共見門生載酒隨
愧吾已老忘機久,紀事難精用字譌
凡馬雖多非逐電,精金至少在淘沙
免敎兩耳聞時事,不待膏梁味已甘
遠過仙山飧白石,絶同水國嚼黃金
寧甘麤糲只咬菜,忍越名園仍竊瓜
綠髮將臣忘小憤,白頭儒老動悲歌
古今儷美眞無忝,文武兼才不足言
已致功名懸日月,當令德業照乾坤
呼兒欲覓綿衫出,謀婦還驚斗酒藏
平野田廬疑洚水,短檠燈火可新涼
頗驗身心參位育,還慙德業欠精微
黃鸝柳闇連樵徑,白鳥波淸遶釣磯
三韓故國持臣節,萬里洪濤泛使舟
天作山川成絶域,雲開日月照神州
擊奸鳳沼言初正,被竄鯨濤法益公
藥餌持身深得妙,田園寄興久彌濃
氣數推移難獨見,表章敷奏要先行
省堂必有回天力,海國寧無貫日誠
奔走幾經多故日,歸來同樂太平春
如今大勢關宗社,況是前鋒似鬼神
人所愛兼人所敬,聖之和又聖之淸
春波灧灧涵天碧,秋露團團映月明
新故相承成一色,天公巧思儘難窮
經霜與雪心逾苦,自夏徂秋態自濃
少年轍迹同天下,晚歲經綸局海隅
所處不同誰使命,與人爲善自相娛
人心正譎能移世,國運興亡只在天
玉帛南馳安敢後,梯航中斷苦難前
賀此榮除是吾幸,從今闊步與時偕
位崇省宰聯裾地,級峻封君受祿階
已與雲夫成宅相,應從機叟振家風
至精藻鑑陽秋在,餘事詩聯月露同
中遭黨錮緣凶族,上荷君恩表至公
雨過鳳池波灧灧,雲開螭陛日曈曈
左右鼓山張禮樂,中間乳石養英雄
萬家屋角煙浮地,十字街頭晝絶風
愛情只借千金比,老境方知萬事非
糊口餘生誰信命,繼蹤他日或乘機
托盟結社緣非淺,問疾聯鞍意更誠
槐樹夾門均布影,竹林當檻靜無聲
神通可致風塵息,感應相交水月明
高興遙知入門廢,病軀深怕跨鞍行
齋沐君臣迎舞蹈,扶携父老聚矜誇
鯨鮫日浴東臨海,雁塞雲橫北望沙
帝降五花臨北闕,天敎萬葉作東藩
始終禮備幽明感,上下情欣晝夜喧
獨愧病身叨秉筆,流傳中國致譏評
判三司事近中台,例得對君府院開
學長門前初引道,門生路上又追隨
點心北舍移時臥,縱目西州向晚歸
涼生几案風涵樹,翠滴杯盤雨捲山
長袖輕裾飄席上,繁絃急管烈楹間
㧹水功高馬岩石,浮天勢大龍門山
燠居雪落軒窓外,涼臥風來枕簟間
流連最好半篙水,登眺難窮千疊山
明月淸風來左右,白鬚紅頰坐中間
天命奚疑卽彭澤,世緣終淺似香山
江湖興味三生外,鍾鼎功名一夢間
緣幸斯文情不淺,追隨數日興彌淸
仙亭石近丹書剝,國島風微碧海平
夏日驪江見強季,秋風鶴浦伴仁兄
千層紫翠雲容雜,萬頃瑠璃海色明
君經多難幸無恙,我被群言猶洗冤
月上海門吹鐵笛,春歸花塢對山樽
靑眼主人供笑語,白頭孤客縱游觀
天高地下形骸小,海闊山遙氣像寬
國島高遊風細細,竹堂淸話夜沈沈
繁絃急管宜遙聽,疊璧連珠可共吟
忽聽磬聲深有感,鳳衰何必望蒼梧
五榜門生摠俊才,多參鳳沼與烏臺
不知地僻眞吾好,應訝年衰被衆猜
怨起上牋辭北闕,禍萌憂國去南臺
縱然其入有早晚,均是相觀知瘦肥
諸子滌瑕方自進,獨吾染垢欲誰歸
流芳遺眞渾閑事,舊病新愁惱主人
白酒滿杯忘歲月,靑山當戶遠風塵
僶俛有無非上策,安恬貧之亦前因
道心流水無時駐,世態浮雲與日新
苦心只願安三傑,長古那知起庶頑
野色荒涼身共悴,溪聲嗚咽淚同潸
麟經將聖垂褒貶,鳳沼諸郞學發揮
陰壑雪堆驚歲月,高山日出散煙霏
更欲求醫誰肯顧,唯當信命莫相哀
少游璧水風涵樹,老賞金陵雪凍梅
乾坤自有包荒量,雷雨寧無滌垢時
寂寞江山風吼急,大平閭巷日行遲
南臺路遠幸進表,北闕天高休上晝
寵已極焉同衛鶴,技之盡矣卽黔驢
馳馬遠來無小困,携僧厚餉輒先嘗
江山歷歷眞懷土,天地茫茫卽醉鄕
立身已致萬事裂,舍命直觀三世空
江上團團禪榻月,樓中細細釣絲風
團團四七方圓局,變化無窮正與奇
拙勝巧輸尤可駭,強呑弱吐亦難期
辭我携家故鄕去,且聆吾語若丁寧
讀書須踐故人跡,對策要登天子庭
趁取春風參上座,携來樽酒澍新醅
誰知國相今同席,我以隣翁共擧杯
喧枕枯箕憐馬瘦,繞墻老薺望人肥
順天南海兒無恙,零雨東山我未歸
乞退雖然曾問舍,忍飢安敢更求田
水隨地勢乾仍溢,牛解人聲往復旋
已信船如天上坐,又疑人向鏡中行
錦鱗掛網誰不樂,綠蟻盈甌吾欲狂
歸老田莊忘世事,何人能及此公賢
浮蛆美酒初離甕,狡兔平原忽應絃
上黨水災眞偶致,長湍風景忽如猜
索居桑邑吾今老,跂望金陵使者廻
最喜門生膺此選,應知座主本相觀
唐虞盛世回千古,洙泗遺風被九韓
所欲霑芳杜工部,何妨學瘦賈長江
渾身雨露花如海,對面江山酒滿缸
晚景深居避人處,高聲大叫成佛圖
閑敎童子八州府,靜愛族親携酒壺
樽前竝進如豪富,林下先嘗愧老狂
吠蛤稻畦黃映野,蹲鴟芋圃綠連場
白蓮社裏求眞佛,明月樽前對故人
但覺風流似前輩,那知蕭索屬吾身
已忘惡聲初入耳,肯敎慙色再浮顏
白橫西阪衿州路,翠滴東門冠岳山
碌碌壯年迷上策,悠悠晚節棄前功
長江一派分平野,疊嶂千層接遠空
饅頭雪積蒸添色,豆腐脂凝煮更香
緣厚多生非偶値,恩深一飯恐難當
必然昔日交情厚,也是韓山福氣濃
米白有香還似雪,酒淸無滓却如空
順孫孝子心無二,上帝皇天鑑甚明
尙恐疑多成跋扈,皆言亂極復昇平
風吹凍雨東南暗,雲漏夕陽西北明
頭上有天元默默,胸中萬事自營營
山蜜金堤初接泮,水橫沙院却分離
交情不必論深淺,世態無非逐盛衰
背向何曾從地理,尋常只欲望京華
高低列岫屛風古,曲折長江匹練斜
領袖萬僧如壁立,規模六祖止衣傳
閻浮世上聲名極,般若湯中氣味全
只要眼前幽事足,何須身後令名傳
嘉賓邂逅眞爲幸,美景森羅不亦全
浮世功名同弊屣,全家老少寄扁舟
我今跡似籠中鳥,誰昔心同海上鷗
孤吹隻弄鄙兩部,醇飮鮮飧眞八珍
忽有長風涼到骨,可誇大暑汗收身
擧國奔馳唯恐後,愧吾流落尙如前
兩甁花蕊眞無幾,一穟香煙徧大千